<h4>《史部·大宋宣和遗事·利集》<b class="x">作者：佚名</b></h4>
<br>诗曰：<br>泰道亨时戒复隍，宣和遗事可嗟伤！<br>正邪分上有强弱，罔克念中分圣狂。<br>天已儆君君不悟，外无敌国国常亡。<br>道君骄佚奢淫极，讵料金人来运粮！<br>三月，金人来运粮二十万斛。宣抚司谭稹对使者道：“宣抚司都无片文只字，<br>许粮之约，难以奉承。”其使云：“去年四月间，赵良嗣曾许来。”稹道：“良<br>嗣口许，怎可信凭”终不之与。后来金人举兵，亦借此以为辞耳。<br>闰月，京师地震，宫中殿门皆摇动有声。又陕西、兰州诸山草木皆没入地中；<br>其黍苗在山下者，又生于山上。朝廷遣黄潜善按视，潜善归谓讹传，不以实闻于<br>上。<br>秋，七月，遣校书郎卫肤敏为贺生辰使。肤敏奏言：“金国生辰后天宁节五<br>日，今未闻北虏遣使，吾反先之，于威重已损；万一彼不至，岂不为朝廷羞臣至<br>燕山伺候，设若不来，则以吏命置诸境上而返。”徽宗以其言为然。至燕山，金<br>使果不来，遂置币而返。<br>十二月，两京、河、浙路大水。是时灾异叠见：都城有青果男子，有孕而诞<br>子，坐蓐不能收，换易七人，始分娩而逃去；又丰乐楼酒保朱氏子，其妻年四十<br>余，忽生髭髯，长六七寸，毓秀甚美，宛然一男子之状。京尹以其事闻于朝，诏<br>度朱氏妻为道士。是岁河北、山东连岁凶荒，民间米粮不给，争削榆皮采野菜以<br>充饥，至自相食，于是饥民并起为盗：山东有张仙聚众十万围濬州，濬州去京师<br>才百二十里而近，而朝廷恬不知之；又有高托山聚众三十万起于河北，徽宗遣内<br>侍梁方元帅兵讨之。<br>宣和七年正月，金人灭辽。六月，封童贯为广阳郡王。金人以辽主天祚被擒，<br>李用和来告庆。徽宗诏童贯复行宣抚云中等路。八月，有都城东门外卖菜夫突入<br>宣德门下，忽若迷罔，将菜担抛弃，向门戟手而言曰：“太祖皇帝、神宗皇帝使<br>我来到。八郎骄奢丧国，尚宜速改也！不尔，悔无及矣！”逻卒捕其人赴开封府<br>狱。一夕，其人方苏，再三询问，竟不知向所言者。密于狱中杀之。<br>是时万岁山群狐于宫殿间陈设器皿对饮，遣兵士逐之，彷徨不去。九月，有<br>狐自艮岳山直入中禁，据御榻而坐；殿帅遣殿司张山逐之，徘徊不去。徽宗心知<br>其为不祥之徵，而蔡攸曲为邪说，称艮岳有狐王求血食乃尔。遂下诏毁狐王庙。<br>十二月，金国遣斡离不、粘罕分两道寇边。斡离不军自燕山直犯河北，粘罕<br>军自河东直趋太原。斡离不入寇，遇吏部员外郎傅察为接伴贺正使，遂至境上，<br>为斡离不所执，责令投拜。副使蒋区以下皆罗拜称臣。独傅察不屈。虏以兵胁之，<br>谓察曰：“南朝天子失德，我兴兵来此吊伐。”傅察回言：“尔欲败盟，借此以<br>为兵端。自古至今，用兵者以曲直为胜负，南北两朝，势均力敌，安知尔非送死<br>哉我项可断，膝不可屈！”虏酋大怒，执傅察而杀之。察乃傅尧俞的从孙也。<br>童贯至太原，遣保州路廉访使者马扩奉使粘罕军前。粘罕严兵待之，令马扩<br>用庭参礼数参拜。粘罕踞坐以受其拜，谓马扩曰：“大圣皇帝初与赵皇跨海通好，<br>各立誓书，期以万世无毁。不谓贵朝违约，阴纳张瑴之降将；燕京逃去官民，尽<br>行拘收，本朝累牒追还，皆以空文相给。我今大兵来辩曲直，汝可辞我归！”扩<br>自云中回太原，具以粘罕之言告童贯。贯欲逃归，计请太原帅张孝纯商议。孝纯<br>骂曰：“金人渝盟，大王宜会诸路将士竭力支吾；今大王一去，人心动摇，河东、<br>河北之地，不旋踵而失矣！”贯怒目瞋骂曰：“咱受命宣抚，非守土臣也！大帅<br>若欲辞其责，则朝廷置帅欲何为哉”孝纯抚掌笑曰：“平时童大王作多少威福，<br>一旦金虏渝盟，便乃畏怯如此。身为国家重臣，不能以身排患难，但要奉头鼠窜，<br>将何面目见天下士乎”童贯即日逃归京师。<br>斡离不陷燕山府，郭药师等叛降之。粘罕陷朔州、武县、代州、忻县，围太<br>原府。斡离不犯中山府。朝廷罢花石纲及非法上供，并延福宫西城租课内外制造<br>局。<br>金国传檄书至。童贯得虏牒，开拆始知为檄书，其言大不逊。是时徽宗正行<br>郊祭，大臣匿边报不以奏闻，道是恐妨恭谢。及恭谢礼毕，方以檄书进呈徽宗。<br>徽宗御宣和殿，下诏罪己求言。手诏云：“朕获承休德，托于士民君王之上，二<br>纪于兹，虽兢业存于中心，而过咎行于天下。盖以寡昧之资，藉盈成之业，言路<br>壅蔽，导谀日闻，恩悻持权，贪饕得志。搢绅贤能，陷于党籍；政事兴废，拘于<br>纪年。赋敛竭生民之财，戍役困军旅之力。多作无益，侈靡成风。利源酤榷已尽，<br>而牟利者尚肆诛求；诸军衣粮不时，而冗食者坐享富贵。灾异请谪见，而朕不悟；<br>众庶怨旷，而朕不知。追惟己愆，悔之何及！应天下方镇郡县守令各帅师寡众，<br>勤王捍边。能立奇功者，并优加奖异，不限常制。草泽之中，怀抱异才，能为国<br>家建大计，定大业，或出使疆外者，并不次升用；其尤异者，以将相待之。中外<br>臣寮士庶，并许直言极谏，实封投进，虽有失当，亦不加罪。”<br>庚申，徽宗内禅，以道君号退居龙德宫。皇太子即皇帝位，立妃朱氏为皇后。<br>遣李邺使虏，告内禅，且讲和好。<br>斡离不帅兵犯庆源府，其太史奏：“南朝帝星复明。”虏惊欲遁回，郭药师<br>曰：“南朝未必有备，不如姑行。”斡离不信其言，遂进师攻信德府，执其守臣<br>杨信功。虏酋登门，抚谕居民。<br>太学生陈东率太学诸生，伏阙上书，数蔡京、童贯、王黼、梁师成、李彦、<br>朱勔之非，指为“六贼”，乞诛之以谢天下。其书略曰：“臣等闻自古帝王之盛，<br>莫及于尧、舜。尧、舜之盛，莫大于赏善罚恶。尧之时，有八元八凯而未暇用，<br>有四凶而未暇去，尧非不知其可用可去也，意谓我将倦于勤，必以天下授舜，特<br>留以遗之，使大用诛赏，以示天下耳。故传曰：‘舜有大功二十，而为天子，天<br>下诵之，至今不息。’臣切谓在道君皇帝时，非无贤才如八元八凯而未用者，非<br>无奸臣贼子如四凶而未去者，道君亦非不知之，特留以遗陛下。欲知奸臣贼子如<br>四凶者乎曰蔡京，曰王黼，曰童贯，曰李彦，曰梁师成，曰朱勔是也。臣等谨按<br>蔡京罪恶最大：天资凶悖，首为乱阶；陷害忠良，进用侩佞；引置子孙，尽居要<br>途。变乱祖宗法度，窃弄朝廷爵赏。残暴生民，交结阉官，包藏祸心，比之王莽。<br>缘京用事，奸人并进，王黼相继为相，骋柔曼之容，肆俳优之行；欺君罔上，蠹<br>国害民，无所不至。童贯实因京助，遂握兵权，至为太师封王，贪功冒赏，不寤<br>事机，朔方之兵，遂致轻举，败我国盟，失我邻好，今日之事，咎将谁执贯之所<br>恃者梁师成，实联婚姻以相救援。师成外示恭谨，中存险诈；假忠行佞，藉贤济<br>奸；盗我儒名，高自标榜。李彦根括民田，威震三路，夺民资产，重敛租课，克<br>剥太甚，盗贼四起。曩时清溪之寇，实由朱勔父子侵害东南之民，怨结数路，方<br>腊一呼，四境响应，屠割州县，杀戮吏民，天下骚然，弥年不已，皆朱勔父子所<br>致。按朱勔父子皆曾犯徒杖脊，始因贿事蔡京，交结阉寺，收买花石进奉之物，<br>其实尽以入己，骚动数路，蔑视官司，仅同奴仆；所贡物色，尽取之民，撤民屋<br>庐，掘民坟冢，幽冥受祸，所在皆然；甚者深山大泽，人迹所不到之地，苟有一<br>花一石，擅作威福，迫胁州县杖并必取，往往颠踣陷溺以陨其身；东南之民，怨<br>入骨髓，欲食其肉而寝其皮。天下扼腕于此六贼者久矣！误我国家，离我民心，<br>天下困弊，盗贼竞起，夷狄交侵，危我社稷，致道君皇帝哀痛罪己之诏，播告四<br>方。京等六贼罪状未白，典刑未正，天下无不归怨上皇。若不诛此六贼，将何以<br>雪道君皇帝之谤，以解天下之疑哉！况今日之事，蔡京壤乱于前，梁师成阴贼于<br>内，李彦结怨于西北，朱勔结怨于东南，王黼、童贯又从而结怨于二虏。败祖宗<br>之盟，失中国之信，创开边隙，使天下势危如丝发。此六贼者，异名同罪。伏愿<br>陛下擒此六贼，肆诛市朝，传首四方，以谢天下。庶几道君皇帝未为之志，继成<br>于陛下，岂不伟哉！”书上不报。那时李邦彦未解相印，才出宫门，数万人拦路<br>伏阙陈言，皆指斥六贼专以淫佚蛊惑徽宗，故宣和数年之间，朝廷荡无纲纪。刘<br>屏山有诗云，诗曰：<br>梁园歌舞足风流，美酒如刀解断愁。<br>忆得少年多乐事，夜深灯火上樊楼。<br>樊楼乃是丰乐楼之异名，上有御座，徽宗时与师师宴饮于此，士民皆不敢登<br>楼。及金兵之来，京师竞唱小词，其尾声云：“蓬蓬蓬，蓬乍乍，乍蓬蓬，是这<br>蓬蓬乍。”此妖声也。刘屏山《汴京事纪》有诗云，诗曰：<br>仓皇禁陌夜飞戈，南去人稀北去多。<br>自古胡沙埋皓齿，不堪重唱蓬蓬歌。<br>是时徽宗追咎蔡京等迎逢谀佞之失，将李明妃废为庶人；在后流落湖湘间，<br>为商人所得，因自赋诗云，诗曰：<br>辇毂繁华事可伤，师师垂老过湖湘；<br>缕衫檀板无颜色，一曲当年动帝王。<br>是年钦宗即皇帝位，改元靖康，大赦天下。<br>【靖康元年】正月初六日，立春。先是太史局造土牛，陈于迎春殿，至期，<br>太常寺备乐迎土牛，鞭而碎之。初五日夜，守殿卒闻殿中哭声甚哀，又闻击扑之<br>声，移更方止。平明观之，见勾芒神面有泪痕滴沥，襟袖犹湿；其牛首堕于地上，<br>尚有刀斧痕可验。吏白有司，密地修补以行事。识者皆知其非吉兆也。<br>正月，下求言诏，有监察御史余应求上书，诏赐章服。盖自金人犯边，求言<br>之诏凡几下，往往事缓则阻抑言者。当时民谣言：“城门闭，言路开；城门开，<br>言路闭。”初九日，边报金兵已在河北，时内侍梁方平领兵在河北岸，贼骑奄至，<br>仓卒奔溃。时南面守桥者，望见金兵旗帜，烧断桥缆，陷没数千人，虏因此不得<br>济。方平既溃，循灌军亦望风奔散。我师在河南者无一人，金兵乃取小船以渡，<br>凡五日，马军方渡尽，步军犹未渡也。时以郭药师为向导。药师前驱至濬州。钦<br>宗下诏亲征。王黼为见胡骑欲犯京师，载其老小东下。钦宗诏窜王黼永州，籍其<br>家，得金宝以万计。其侍妾甚多，有封号者；为令人者八，为安人者十。王黼平<br>时公然卖官，取赃无数，京师谣言云：“三百贯，曰通判；五百索，直秘阁。”<br>盖言其卖官爵之价也。王黼至雍丘县南固村，吴敏、李纲指燕山之役为王黼罪，<br>乞诛之。下开封尹矗山闻其事，山遣使武吏杀之，取其首级以献。朱勔削官放归<br>田里；未几，羁管循州，籍其家财；寻亦赐死。李彦亦赐死，籍其家。<br>上皇遂出南薰门，如南京。时蔡京父子欲避难南奔，乃除宋焕为江淮京浙发<br>运使；而蔡京、宋焕之家小，尽南下矣。<br>二月初二日，斡离不兵抵城下，径趋牟駞冈天驷监，获马二万疋，刍豆如<br>山。盖郭药师曾在此地打球，来导虏兵先据之也。金人已渡河，乃呼曰：“使南<br>朝若遣二千人守河，我辈怎生得渡哉！”先是遣李邺使虏军求和，邺归盛夸虏强<br>我弱，谓虏人如虎，如马，如龙，上山如猿，下水如獭，其势如太山，中国如累<br>卵。时号李邺做“六如给事”。<br>金兵攻通天景阳门甚急，李纲督将士拒之。金兵又攻陈桥、封丘、卫州门，<br>纲登城力战，自卯至酉，杀贼数万。马忠又以京西兵杀金人于顺天门外，军声大<br>振。遣郑望之使金军，使高世则副之；又改差李棁奉使。望之等见斡离不云：<br>“上皇朝皆已往事，今少帝与大军别立誓书，结万世欢好，仍遣亲王宰相诣军前<br>议事。”斡离不遣王汭译云：“京城破在顷刻，所以敛兵不攻者，徒以主上新立<br>之故，所以存赵氏宗社。今议和须索犒师金五百万两，银五千万两，牛马万头，<br>疋缎百万疋；尊金主为伯父；将燕山之人在汉中者归还；割中山、太原、河间三<br>镇之地；仍以宰相亲王为质。和议可成也。”乃以书遣肖山宝奴、耶律忠、王汭<br>与李棁来。诏皇弟康王为军前计谋使，张邦昌副之。时李纲固争不能夺，而康王<br>竟行〉王留虏营数月，当与金国太子同习射，康王连发三矢，皆中筈连珠不断。<br>金太子谓此必将臣之良家子，假为亲王来质，语斡离不曰：“康王恐非真的。若<br>是亲王，生长深宫，岂能习熟武艺，精于骑射如此可遣之别换算太子来质。”斡<br>离不心亦惮之，复请遣肃王枢代为质〉王遂得南归。<br>京畿北路制置使种师道及统制官姚平仲，帅泾原秦凤路兵勤王；熙河经略姚<br>古，秦凤经略种师中，折彦质、折可求等勤王兵至二十万。京师人心少安。钦宗<br>听得勤王兵来至，喜甚，开安上门，命李纲迎劳诸军。是时朝廷已与金人讲和，<br>钦宗问诸帅曰：“今日之事，卿意如何”师道奏曰：“女真不知兵，岂有孤军深<br>入人境，而能善其归哉”钦宗宣谕曰：“业已讲和矣。”师道对曰：“臣以军旅<br>之事事陛下，余非所敢知也。”即拜同知枢密院事。<br>时金人讲和，索金银甚急，王孝迪揭榜立赏，根括在京军民官吏金银，违者<br>斩之。得金二十余万两，银四百余万两。民间藏蓄，为之一空。梁师成尚留京都，<br>或言师成有保护东宫之功。太学生陈东言：“蔡京、童贯、朱勔父子挟道君南巡，<br>恐生变离；梁师成未正典刑，请置之法。”钦宗下诏暴其罪，黜为散官，命开封<br>吏押至八角镇杀之。<br>姚平仲者，世为西陲大将，幼孤，从父姚古养为子，年十八，与夏人战臧底<br>河，杀彼甚众。宣抚童贯召与语，平仲不少屈。贯不悦，抑其功赏。睦州方腊作<br>耗，道君曾遣童贯讨贼。贯虽不喜平仲，但心服其勇，复取平仲偕行。及贼平，<br>平仲之功冠军，不愿推赏，乃谓贯曰：“平仲不求官赏，但愿一见主上耳。”贯<br>愈忌之。他将如王渊、刘光世者，皆得召见，独平仲不得召，贯忌其功故也。钦<br>宗是时在东宫知其名，及即位，金人围京城，平仲以勤王之兵来，乃得召见。赐<br>见福宁殿，厚赐金帛，许功成之日，有不次之赏。平仲请出死力，夜劫虏营，生<br>擒斡离不，奉康王以归。及出，连破两寨；奈机事已泄，虏已夜徙去，平仲之志<br>未遂。姚古选精锐五万人自滑州进屯虏营之后，克日并力攻击，有必胜之道。奈<br>李邦彦力主和议，恐其功成，遂废亲征行营使，罢李纲，已谢金虏，欲坚讲和之<br>议也。姚平仲愤恨朝廷无用兵意，遂乘一青骡亡命，一昼夜驰七百五十里，抵邓<br>州，方得食。入武关，至长安，欲隐华山，顾以为浅；奔入蜀，至青城山上清宫<br>留一日，复入大面山，行二百七十余里，度采药者不能至，乃解纵所乘骡，得石<br>穴以居。朝廷屡下诏求之，弗得也。至于乾道、淳熙之间，始出至丈人观，自言<br>年十余，紫髯郁然长数尺，其行速若奔马。陆放翁为《题青城山上清宫壁诗》云：<br>造物困豪杰，意将使有为。<br>功名未足言，或作出世贤。<br>姚公勇冠军，百战起西陲。<br>天方覆中原，殆非一木支。<br>脱身五十年，世人识公谁<br>但惊山泽间，有此熊豹姿。<br>我亦志方外，白头未逢师。<br>年来幸废放，倘遂与世辞。<br>从公游五岳，稽首餐灵芝。<br>金骨换绿髓，欻然松杪飞。<br>丙午日，金虏退师。自围京城凡三十三日，既得许割三镇诏书及肃王为质，<br>不待金币数足，遣使告辞而去。种师道请临河邀击之，李纲请用寇准澶渊讲和故<br>事，用兵护送之。乃命姚古、种师中、折彦质、范琼等领十余万兵，数道并进，<br>俟有便利可击，则并力击之。时李邦彦恐诸将有邀击之功，密奏钦宗曰：“吾国<br>新与金国讲和，岂宜听诸将邀击之计以阻和议”立大旗于河东、河北两岸上，写<br>云：“准敕，有擅用兵者依军法！”诸将之气索然矣。<br>蔡京责授秘书监分司南京，寻移德安府衡州安置。正言崔鶠言：“贼臣蔡<br>京奸邪之术，大类王莽，收天下奸邪之士，以为腹心，遂致盗贼蜂起，夷狄动华，<br>宗庙神灵，为之震骇。”遂窜蔡京儋州编置，及其子孙三十三人，并编管远恶州<br>军。在后蔡京量移至潭州。那时使臣吴信押送，信为人小心，事京尤谨，京感旧<br>泣下。尝独饮，命信对坐，作小词自述云。《西江月》：<br>八十衰年初谢，三千里外无家；孤行骨肉各天涯，遥望神京泣下。金殿五曾<br>拜相，玉堂十度宣麻；追思往日谩繁华，到此番成梦话。<br>蔡京居月余，怨恨而死。年八十余。蔡攸责永州安置，徙浔、雷二州，后移<br>万安军。朝廷遣使就万安军斩之，传首四方。蔡绦亦以复辟之谤伏诛。童贯初贬<br>恶州居住，量移彬州。朝廷下诏数童贯误国家之罪有十，追至南雄州斩之，传首<br>京师。有诗为证，诗曰：<br>权奸误国祸机深，开国承家戒小人。<br>六贼尽诛何足道，奈何二圣远蒙尘！<br>三月，李纲追上皇于南京，入居龙德宫。赵良嗣使虏开边隙，窜柳州，寻亦<br>就诛。种师中击虏于榆次，死于难。姚古师溃于盘陀，退保隆德府。再召李纲为<br>两河宣抚。六月，太白荧惑岁星镇星聚于张，彗出紫微垣。七月，彗出东北，长<br>数丈，北扫帝座，扫文昌。大臣李邦彦等奏曰：“此乃夷狄将衰之兆，不足为中<br>国忧。”提举醴泉观谭世绩而奏：“垂象可畏，当修德以应天，不宜惑其谀说。”<br>下诏除民间疾苦十七事。<br>胜捷军统制张师正与金贼遇于河北而溃，至大名府，宣抚使李弥大斩师正以<br>徇，而师正部下众不自安。会童贯已诛，其大校李福承师正之军以叛，遂掠菑、<br>青间，胁从至四万人，所过无噍类。李弥大遣稗将韩世忠统所部五百人袭击之，<br>擒李福，斩于军，余皆弃甲遁。其众犹有万余人。世忠单骑入其军，谓曰：“我<br>辈皆西人，平时惟杀菑贼，那曾作贼耶官家使我招汝，若能降，悉赦汝罪。”众<br>皆罗拜而降。<br>八月，刘岑、李若水使虏。十月，窜李纲。时斡离不陷真定府。十一月，康<br>王构使斡离不军，许割三镇。斡离不犯京师，朝廷自康恪、耿南仲等散西南两道<br>兵，至是时，四方勤王之师无一来者。都城惟卫士上四军及中军校勇、京东西弓<br>手千余人。时有炮五百余座在郊外，无人收之，兵部则谓属朝廷，系枢密院当收；<br>枢密则谓自有所属军器监；或谓驾部当收，驾部则为库部当收；彼此互相推托，<br>皆弃之不收，反遗之以与金人用。<br>是时，钦宗以手札促张叔夜提兵三万人入卫，屯于玉津园。夜同孙传、范琼<br>夜袭虏营，不克。闰月，粘罕犯京师，屯青城。复遣肖庆来议和，坚请上出城会<br>盟。乃诏都水监丞李处权为报谢使，以书报之。粘罕却而不受。大雨雪，彗出竟<br>天。<br>丙辰，京城自十一月二十五日被围，凡四十日，午时失守。先是有卒名郭京<br>者，自言能用遁甲法，可以生擒粘罕、斡离不等。何<imgheight=32width=32border=0src=/bzk/Z135.bmp>、孙传与内侍等皆倾心尊<br>信之。又有刘孝竭各募众，或称六丁力士，或称北斗神兵，或称天关大将，各效<br>郭京所为。是日大开宣化门，出与虏接战，为金兵分四翼并进，郭京脱身逃遁，<br>众皆披靡，城遂陷。王宗濋引殿班下城传呼救驾，四壁兵大溃，金人因而上城。<br>统制姚仲友为军士所杀，何彦庆力战死于城上。张叔夜请驻跸襄阳以图幸雍。叔<br>夜连四日大虎，力斩金人金军大将二人，身被数枪，父子力战，士皆殊死斗。上<br>闻城陷，乃恸哭曰：“朕不用种师道言，以至于此！”盖春初虏之去也，师道劝<br>钦宗乘其半渡击之，牵于和议不从，师道厉声曰：“异日必为后患！”至是果如<br>其言，故钦宗悔不从其请也。后南儒咏史有一诗云，诗曰：<br>陈迹分明断简中，才看卷首可占终。<br>兵来尚恐妨恭谢，事去方知悔夹攻。<br>丞相自言芝产第，太师频奏鹤翔空。<br>如何直到宣和季，始忆元城与了翁<br>二十五日，京师陷。金兵入城。二十六日，粘罕遣使入城，求两式幸虏营面<br>议和及割地事。十二月初五日，遣入城搬挈书籍，并国子监三省六部司，或官制<br>天下户口图、人民、财物。初九日，又遣人搬运法物、车辂、卤簿、太常乐器及<br>钟鼓刻漏，应是朝廷仪制，取之无有少遗。十九日，京师雪深数尺，米斗三千，<br>贫民饥饿，布满街巷，死者盈路。金人又肆兵劫掠富家。粘罕命一将领甲士百余<br>人，在天津桥驻紥，民不敢过。壮者则剥脱而杀之，妇女美丽者留之。城中闭户，<br>不敢出入。廿一日，金人遣使入城，言国主有命，于京师中选择十八已下女子一<br>千五百人充后宫祗应。于逐方巷廿四厢集民女子拣选出城，父母号泣，声动天地，<br>其女子往往为金人恣行淫滥。<br>【靖康二年】正月初一日，粘罕遣人入城朝贺，颇不为礼。十一日，粘罕遣<br>人入城请车驾军前议事。廿一日，金人遣使入城，出榜通衢曰：“元帅奉北国皇<br>帝圣旨，今者兵马远来，所议事理，今已两国通和，要得金一百廿万两，银一百<br>五十万两。”于是金人执开封府尹何<imgheight=32width=32border=0src=/bzk/Z135.bmp>，分厢拘括民户金、银、钗、钏、钚、钿<br>等，星铢无余，如有藏匿不赍出者依军法，动辄杀害，刑及无辜。廿三日，金人<br>遣人入城，持北书曰：“今两国通和，所有合理事件，仰元帅府请两朝皇帝军前<br>面议可否申奏。”廿九日，金人复遣使请车驾出城，且赍到北国书曰：“今已破<br>汴梁，二帝不可复居，宜于族中别立一人以为宋国主，仍去皇帝号，但称宋王。<br>封太上为天水郡王，少帝为天水郡公，于东宫外筑台室居止。文字到日，仰元帅<br>府请两人到军前共议申奏。”金使又言：“国相元帅数数遣请陛下出城同共议事，<br>陛下不肯出。今发北国皇帝手诏，陛下之意如何”帝曰：“卿且退，容商议。”<br>使者曰：“事急矣！从且福，逆则祸。陛下为臣所误以至于此，尚复取臣下之言，<br>恐祸在不测。况北国皇帝宽慈正直，不比你两人反复无状。顷之，使者辞色俱厉，<br>不拜而退。<br>二月二日，粘罕部左统军郎游丽将甲兵骑七百人至内门，称有两国利害见国<br>王。左右入奏，帝登门，郎游丽厉声曰：“元帅遣我上闻国主！前日已曾遣人将<br>到北国皇帝圣旨，所议事理，如何更无一言相报，使我元帅无可奏知北国皇帝！<br>今特遣我来见国主，其事若何两日不见来意，祸出不测矣！盖昨已有盟在前，不<br>欲仓卒，今先此上闻，伏取指挥。”帝曰：“已降指挥，今月十八日出城见元帅，<br>可报知。所有事候面见元帅说及，尔且退。”郎游丽曰：“陛下十一日若不出城，<br>元帅更不来商议请求也！”复白帝曰：“我众人马七百余人，欲得少犒，设每人<br>要金一两，望陛下给之！”时左藏库金帛已罄尽，乃于宫中需素得金钚等八百两<br>与之，其人不谢而去。<br>十一日，车驾出幸金兵营，百姓数万人扼车驾曰：“陛下不可轻出！若出，<br>事在不测！”号泣不与行，帝亦泣下。范琼按剑曰：“皇帝本为两国生灵，屈己<br>求和。今幸虏营，旦去暮返；若不使车驾出城，汝等亦无生理！”百姓大怒，争<br>骂，投瓦砾击之。琼以剑杀死数辈，盖攀辂之人也。车驾遂出城。至军门，军吏<br>止帝于小室曰：“元帅睡尚未起，可俟于此。”容移时，有小黄头奴至曰：“元<br>帅请国主。”帝徒行至阶下，粘罕下阶执其手曰：“臣远酋长，不知中国礼义曲<br>折。”乃揖与升阶，命左右坐，帝面西，粘罕南向，移时不语。左右各执利刃大<br>刀。所侍帝祗应只有王副、周可成二人而已。粘罕使左右以所降北国诏书使左右<br>白帝，帝曰：“敢不从命！苟利生灵以息兵革，顾何事不可。”粘罕复命左右白<br>帝曰：“既如此，请国王归幕，等候北朝皇帝圣旨。”乃令介人引帝归幕。俄有<br>人进酒食，帝不复举。移三时间，帝问左右曰：“可白元帅令吾归宫矣。所议事<br>既从，他无余策。”左右白帝曰：“元帅造表请皇帝同发，来日早行未晚。”帝<br>默然。左右又进酒食，命伶人作乐，帝吁嘘不能食。夜阑寒甚，帷幙风急，坐<br>不能安，倚案凭坐，左右劝勉，帝泣涕而已。俄五更，有人至帝前曰：“请国王<br>同元帅发表。”引帝至帐下，旋次升阶，惟有一案设香烛。粘罕使左右以其表示<br>帝，帝视之，其词曰：“臣侄南宋国王赵某，今蒙叔北国皇帝圣旨，令某同父退<br>避大位，别选宗中贤君立以为君，敢不遵从！今同元帅申发前去，其次居止及别<br>择到贤族，未敢先次奏问，候允从日，别具申请。”书后复请帝署名，帝从之。<br>缄毕，帐下驰一骑，黄旗素马，前去讫。方命左右设椅，粘罕西向，帝东向。少<br>刻，有一紫衣人自外至，粘罕与帝并起身。紫衣人望帐下马，升阶坐西向，相揖<br>各就坐。粘罕使人白帝曰：“此北国皇后弟也。传宣至此，催促陛下议论事。”<br>帝唯唯。令进酒，时天气甚寒，帝连饮二杯。紫衣曰：“陛下且宜止此，晚刻面<br>奉北国皇帝指挥事，与陛下言之。”揖退，令左右引帝归幕，帝回视粘罕与紫衣<br>尚同坐复饮。帝归至幕，天尚未明，少憩几上，寒不成寐。左右有绿衣者语帝曰：<br>“早来紫衣乃北国皇后弟也，姓野耶葛，名多波，今为十七军都统，位在粘罕上。<br>今暂来此，要往来东京，取选到后宫女子一千五百人，三两日北去也。”少刻，<br>天明，俄闻报曰：“统军来相见。”帝迎之，乃早上紫衣人。帝与之接坐，语不<br>可晓，帝但加礼告以周旋，少不回颜色，命左右指瓶中物，左右因以酒进，紫衣<br>者举大杯连四五盏，帝亦举一二杯。酒退，顾左右谓帝曰：“安心也。”揖而去。<br>上在幕中五日，累欲归，粘罕止之，且言候北国皇帝回命到日可归。<br>十六日，粘罕使人召帝至帐下，升阶东坐，有吏持文书名案牍者示粘罕。阶<br>下刀斧簇一紫衣贵人，帝视之，乃宗正士侃也。粘罕使人谓士侃曰：“今命汝入<br>城，可说与你南国宰相，于赵姓族属中选择一人有名望贤德者，同你及合朝大臣<br>保名密地申奏，以准备金国皇帝圣旨到来，别立贤君。”言讫，挥使退去。又拥<br>一皂衣人至阶下。粘罕使人谓曰：“汝于东京城内，择一宽广寺院可作宫室者，<br>欲于其中作二主宫，宜速置办！”言讫，指挥退去。帝起白粘罕曰：“所指挥事，<br>一一从命。容某入城视太上安否，以报平安，使得尽人子孝道，实元帅之赐也。”<br>粘罕首肯，促左右进酒。帐下有伶人作乐，唱言奉粘罕为太公、伊尹。粘罕不喜<br>曰：“太公、伊尹，古圣人也，吾安继其万一”观其人而语帝曰：“这几个乐人，<br>是大宋人，今日煞好公事！”笑而止曰：“来日教陛下入京城安抚上皇。五七日<br>间，北国皇帝诏到来，请陛下到军前，不可相推。”良久，遣左右送帝归幕。<br>至十七日早，有绿衣者来谓帝曰：“元帅有命，令陛下还宫。”良久进食，<br>有数人引帝出幕，至军门，遥见禁卫列于外。车驾入城，金人摽掠尤甚，小民号<br>泣，夜以继日，凡七日。帝往撷芳园见太上，父子相持泣涕，及太后郑氏同坐，<br>帝奏太上曰：“臣不孝不道，上贻君父之忧，下罹百姓之毒，杀身不足以塞责。<br>今北兵见迫，日以择贤为君，臣与陛下，吉凶共之，且以弟康王为主，不失祖宗<br>社稷，幸之大也。”时韦妃侍侧，即康王母也，言曰：“二宫令许以康王继位，<br>而中兴可待；然外镇须假主盟，陛下可作诏书召四方兵赴京师。金人狡计，必未<br>止于择贤，祸有不可胜言者，二宫必不肯留于京师。惟陛下熟计之！”<br>三月初四日，粘罕遣人持书，一诣太上皇，一诣帝前曰：“今日北国皇帝所<br>有施行事件，请车驾诣军前听候指挥。”至日中，又遣人促帝及太上皇并至军前<br>议事。至晚遣人不绝，又云：“若上皇未出城，不妨请帝先至。”初五日，车驾<br>出幸虏营，至帐下，粘罕坐而言曰：“今北国皇帝不从汝请，别立异姓为王。”<br>遣人持诏书示帝，遥远不复可辩。使人降自北道，入小门，至一室，篱落路缺，<br>守以兵刃，自辰至申，未得食，帝涕泣而已。至暮，番奴持食肉一盘，酒一瓶，<br>于帝前曰：“食之，食之！”帝泣而言曰：“父母不复顾矣！”番奴曰：“父母<br>旦夕与汝相见矣！”其夜无床席可寝，但有木凳二条而已，亦无灯烛。窗外数闻<br>兵甲声。时天气寒凛，帝达旦不寐。天明，有人呼帝曰：“太上至矣！”帝视之，<br>见戎衣数十人，引太上由傍门小道而去。帝欲前，左右止之，帝哭不胜其哀。后<br>有毛麾因过龙德故宫有感而赋诗一首，诗曰：<br>万里銮舆去不还，故宫风物尚依然。<br>四围锦绣山河地，一片云霞洞府天。<br>空有遗愁生落日，可无佳气起非烟。<br>古来国破皆如此，谁念经营二百年！<br>初四日至十五日，皇族后妃诸王累累至军中，日夜不绝。上皇与帝异居，后<br>妃诸王皆不得相见，惟郑后、朱后相从。十六日，上皇方得与少帝相见，共居一<br>室。时风寒衣宿竹簟，侍御人取茅及黍穰作焰，与二帝同坐，向火至明。粘罕令<br>左右将青袍迫二帝易服，以常服服之。逼二后易服。李若水是时从少帝扈驾至北，<br>因抗言力争，骂虏不屈，虏杀之。粘罕谓群胡曰：“大辽之亡，死节之臣甚众；<br>南朝惟有李侍郎一人而已！”及葬，得一诗于衣襟，诗曰：<br>胡马南来久不归，山河残破一身微。<br>功名误我等云过，岁月惊人还云飞。<br>每事恐贻千古恨，此身甘与众人违。<br>艰难重有君亲念，血泪班班满客衣。<br>自此以后，二帝、二后每日惟得一食一饮而已。<br>粘罕使张邦昌受伪命即位，僣号楚。<br>丁已，太上皇北狩。越四日庚申，粘罕遣骑吏持书示上皇已先行矣，谓帝曰：<br>“元帅今遣汝等赴燕京朝皇帝，来日起行。”十八日早，骑吏牵马三疋，令帝及<br>二后乘之。二后素不能骑，吏遂掖而乘之。路傍见者泣曰：“皇帝父子北去，我<br>等百姓何日见太平也”因上羹饭二小盂。太上及帝、朱后分食之，粗粝不堪食。<br>骑吏从者约五百人，皆衣青袍，与二帝不可辨，“不知阜老何由知之”阜老曰：<br>“吾以面色观之可见，况传闻车驾将欲入京，故知之。”帝曰：“吾母心腹疾，<br>汝有汤药”阜老对曰：“无，止有少盐酥，可煎而进之。”骑吏怒其迟滞住，遂<br>促行。掌骑吏千户姓幽西，名骨碌都，常以言戏朱后。<br>二十九日，行次将欲渡河，有舟自北来，上立皂帜，中有紫衣人，大呼骨碌<br>都曰：“北国皇帝约四月半至燕京，今已三月尽，可速行之！”语次，骨碌都数<br>以目视朱后，且哂之。紫衣知其情状，拔刀执骨碌都曰：“汝本一冗贱，吾兄待<br>汝以至于此，今安得与妇人私而稽缓其行程”乃杀之，投尸于河。<br>四月十四日，至信安县，帝及太上、太后、皇后自离京未尝涤面，至是见野<br>水澄清，四人方掬水洗面灌涤，相视哽咽不胜。傍有人献牛酒于泽利者，泽利拔<br>刀，切肉啖食，饮酒连五七盏。以其余酒残食饷帝曰：“食之！前途无与食也！”<br>复视朱后曰：“这一块好肉，你自食之。”方吃酒，有人言知县来相见，乃见一<br>番官，衣褐苎丝袍，皂靴，裹小巾，执鞭揖泽利。又办酒食羊肉同坐饮食。移时<br>乘醉命朱后劝酒唱歌，朱后以不能对。泽利怒曰：“四人性命在我掌握中，安得<br>如是不敬我！”后不得已，不胜泣涕，乃持杯，遂作歌曰：“幼富贵兮，厌绮罗<br>裳。长入宫兮，奉尊觞。今委顿兮，流落异乡。嗟造物兮，速死为强！”歌毕，<br>上泽利酒。泽利笑曰：“词最好！可更唱一歌劝知县酒。”后再歌曰：“昔居天<br>上兮，珠宫玉阙。今日草莽兮，事何可说。屈身辱志兮，恨何可雪。誓速归泉下<br>兮，此愁可绝！”遂举杯劝知县酒。泽利起拽后衣曰：“坐此同饮。”后怒，欲<br>手格之，力不及，为泽利所击，赖知县劝止之。复举杯付后手曰：“劝将军酒！”<br>后曰：“妾不能矣，愿将军杀我，死且不恨。”欲自投庭井，左右救止之。知县<br>曰：“将军不可如此迫他，北国皇帝要四人活的朝见，公事不小。”酒罢，各散<br>去。<br>四月初一日至真定府城下，不入城，从北关过去。或曰，至一乡村数千家，<br>见泽利至，有褐衣人前拜泽利，奉上酒食。二帝及二后四人亦有酒食，颇丰腆。<br>又一日，至一县下，亦有官出迎，如前备酒食。内有知县乃一番官，见泽利毕，<br>次见帝及二后曰：“小官娶得肃王小女为妻，要见皇后。”乃引一小女子前拜已，<br>戎服见太后等泣曰：“奴肃王小女珍珍也。”呼太后为“婆婆”，朱后为“姆姆”<br>，曰：“前日为军马拥遏至此，其首领百户不知姓名，与此知县是兄弟，遂将奴<br>奴嫁与他，今成亲六日矣。”说未毕，为知县引回。行数日，又至一官府，皆新<br>创造，牌曰“收复新门”，列兵刀二十余人，甲士五七十人，传呼曰：“呼赵某<br>父子！”二帝而入其门，两道皆栽榆树。少立庭下，金紫人朝服侍卫甚多，中坐<br>三人于西向，二人于东向，引帝北面再拜。上有人传呼指挥曰：“将它二人去见<br>海滨王毕，来日入城。”言毕，趋出大门，复入小门。至庭中，见人胡服无巾帻，<br>立庭砌，若有所伺者。左右指为帝曰：“契丹王耶律延禧也。与汝罪状一同，在<br>此公事未了。”言讫，复引上坐一小室。少顷，延禧亦入，有巾帻，揖二帝曰：<br>“吾契丹与大宋南北一百余年，未尝绝和好，一日为奸臣所误，俱至于此，为之<br>奈何”且曰：“公父子明后日北国皇帝须有赦罪之理。我已三年，尚未了绝。”<br>二帝曰：“何事未了”延禧曰：“我祖皇帝在日，有百穴珠一颗，大如鸡卵，上<br>有百穴，每穴中尝有真珠一颗，月圆之夕，以珠映之，其生珠穴中自落，下以绛<br>罗盛之，每月可得珠百颗。又有通香一段，长尺许，沸汤泡之，取其汁洒衣服乃<br>万木花卉屋宇间，经年香气不歇；人有奇疾，服之即愈；烧之能降天神，香气闻<br>之数百里。当时契丹为大金所灭，不知二物所在。今北国皇帝将延禧拘执，须要<br>此物，缘此三年未得释去。我妻子族叔尽皆分散作他家贵人，美貌者入富家，丑<br>陋入民家。”帝曰：“此为何处”延禧曰：“此名平州，去燕京尚有七百里，勉<br>之，勉之！”良久，有人引延禧出。帝立庑下，主者令引二帝出其门，二后尚立<br>墙下映日而哭。同行至通衢桥，叱令上马而去。<br>又复行六七日，始达燕京，乃契丹旧都也。入门，小类东京，既至内门，金<br>主登殿，左右执帝及后膝跪于地，皆再拜讫。其门下左右列金紫贵人，或绿或褐，<br>或伞或笠，或骑或车，约有数百人，皆称万岁。良久，传呼令左右赐巾帻。又有<br>侍官二人，自金门出，传金国主圣旨曰：“皇帝劳汝，赐衣服沐浴，来日入见。<br>传赦书”。引帝入都堂，见丞相至堂下，堂上坐一人。左右曰：“此银朱孛堇相<br>公也。”帝亦再拜。孛堇答拜。中侍立堂上宣赦，其文不复载，后略曰：“赦赵<br>某父子之罪，免为庶人。”引帝及太上、二后入朝，皆巾帻青袍，二后衣服如常，<br>至殿下北面再拜。其门下左右列金紫贵人，国主自殿传敕，封帝为“天水郡侯”，<br>太上为“天水郡公”，各于燕京赐宅居止。左右唱命，二帝及后谢恩。左右引去<br>一小室，良久，有二皂衣吏引帝并太上、二后入一官府，有牌曰“燕京元帅甲第”<br>。至中庭，有一褐衣番人坐于堂上，曰“燕京元帅”。帝乃再拜。皂衣吏呈文字<br>于元帅，遂署其末，令引去。皂衣吏引帝出门徒行，护卫者二十余人，经十余街，<br>始及元帅府。入门转左廊下小屋中，呼帝与后坐其中，并无椅凳，惟砖石三四枚<br>而已。时帝终日下拜，又饮食不进，惊皇不安，两日之中，止饮水二杯；二后但<br>哭泣而已，欲触柱死，左右止之。二十二日至三十日，并在室中，外户锁闭，监<br>侍者十余人，日所食止有粗饭四盂，米饮四盂而已，相顾不复能饮。朱后有疾，<br>卧冷地上，连口呻吟，监者尚加诟责。是日，朱后病笃，初二日午死，年方二十<br>岁。帝大恸，告监者曰：“某妻已死，盍如之何”左右言于官，有皂衣吏引数人<br>扶后尸而出，用黍荐卷之，共拽之而去。帝哭愈哀，不敢出声，恐监者喝之。<br>初三日早，有中使坐元帅府庭下，引帝后于前，传曰：“天水郡公父子可往<br>安肃军听候指挥，来日便行。令元帅府发遣。”初四日，元帅府吏呼帝曰：“官<br>家圣旨令汝往安肃军居住，今日便行。”乃徒步前行，卫者二十余人，自元帅府<br>行至晚，始出燕京北门，宿捕司房。<br>六月初一日，时盛暑，行沙渍中，每风起尘埃如雾，面目皆昏；又乏水泉。<br>监者二十余人，为首者阿计替，稍怜二帝，乃谓曰：“今大暑热，稍稍食饱，恐<br>生它疾，此中无药。”至有水处，必令左右供进。又戒左右勿得叱喝。日中极热<br>时，亦得稍息于木阴之下。时帝年二十二岁，太上年五十六岁，形容枯黑，不复<br>有贵人形质。若此行无阿计替护卫，六月甚暑中，一死无疑也。十二日，至安肃<br>军城下，其城皆是土筑，不甚高。入门，守卫者搜抢，以至郑后脐腹间亦不免摸<br>过，虽它人出入亦然，盖入城防内事故也。行经数街，始至官府。入门，引帝入，<br>及太上、太后立庭下，左右喝名，令帝拜讫；知军别呼绿衣吏引帝三人出门，入<br>一小室，令帝坐其中，送粟米饭浆令帝后饮啜。阿计替凡出入则安慰方去。自此<br>帝封固室中如前。时帝后自春及夏，渐行泥水间，衣服垢腻，又生虮虱，以致循<br>行，苦楚不胜言，赖阿计替令左右为其洗濯。知军使人呼帝至庭下，且传北国皇<br>帝圣旨曰：“天水郡公赵某父子并给赐夏衣。”视之，乃纱帛二疋，生绢一段。<br>令帝谢恩。帝拜受，使人持其物同归。其物为监者收其半，复以旧褐纱衣并生绢<br>付帝曰：“可衣，庶免汝裁造也。”或一夜闻外喊声，众大惊，火光连天，杀人<br>大乱。盖安肃知军二人，一是契丹，一是大金。二人不和，其契丹人欲杀大金，<br>劫二帝南归，投西夏结连叛去。谋尚未发，偶以酒醉鞭挞一奴，奴告大金军，遂<br>举兵围契丹人，杀伤殆尽，至晓方定。火烧屋宇近百余间，被杀伤者七百余人。<br>十八日早，大金知军在庭上，引帝至庭下，且责曰：“你与契丹结连杀我，<br>同归西夏，昨夜已杀了也。今奏知大金皇帝，共你理会。”帝曰：“某在囚中，<br>防固甚密，何由与彼通情”知军怒曰：“见有告首人在，你勿得胡说，煞好公事！”<br>帝争不已，知军命左右以鞭挞之，帝口出血齿碎，令人拽去，复至室中，帝泣不<br>能出声。是日饮酒不至，惟监人私以浆水进之。<br>二十三日，知军坐厅上，命引帝至庭下，再拜听诏曰：“赵某父子朝廷免罪，<br>且令居止安肃军，却结连同知李奉国，意欲反叛。本欲赐罪，更令往灵州听候指<br>挥，仰安肃军发遣前去。”读讫，命吏引去。帝再拜谢恩，哽咽不能言。知军怒<br>曰：“汝尚敢如此！你当初要杀我，我今日如何放得你”命左右拽帝坐地上，以<br>柳条鞭十五余下。帝哭泣如雨，痛楚久而方苏，戒左右便行。至晚出门，帝身有<br>伤，苦痛，起止不能。太上因暑热成病，狼狈万状。如是数日，始达灵州，如前<br>拜同知于庭下。令左右引帝入土园中，内外有兵守卫，虽衣带皆为取去，盖防其<br>自缢也。日惟一食。<br>十月或日早五更，忽鼓声四起，人兵奔乱杀戮，火光烛天。乃同知下千户三<br>人作乱，因同知夺其妻，故举兵杀同知家眷六十余口，及市中百姓六七百家，至<br>日中方定。其千户者三人，皆下马至帝前，携衣数件自牖中与帝曰：“与你。吾<br>曹三人，今归西夏矣。汝国中南京康王已做官家半年，勉之，勉之，必有归去之<br>期！监者二十余人，吾皆杀之矣。吾不可久留。”赠帝干粮数器，各上马而去。<br>经三日，别军始至，城中方定。帝谓太上曰：“阿计替为前日反者千户所杀矣！<br>城中大乱，吾父子不敢出此奈何”未已，阿计替自外至曰：“且喜无事！”帝问<br>之，阿计替曰：“我于死人堆中藏伏两日夜方得脱。”由是阿计替复监视二帝。<br>或日，阿计替引帝至庭下，有紫衣二贵人对坐堂上，呼曰：“识我否”帝曰：<br>“不识。”紫衣曰：“我盖天大王，乃四太子之伯父。”良久，屏后呼一人出，<br>帝视之，乃韦妃也。太上俯首，韦妃亦俯首，不敢相视。良久，盖天大王呼左右<br>赐酒与二帝、太后曰：“我看此个夫人面。”盖韦妃为彼妻之。酒罢，谓监人曰：<br>“善护之。”阿计替引帝再入前室，然稍稍缓其监，饮食略备。以此经一冬，衣<br>服亦稍可以御寒矣。<br>金天辅十一年春正月一日，大金例疏放囚禁，虽死囚亦得少出。阿计替引帝<br>出外纵步，但不许出府庭门。帝观玩，忽有一妮婢，衣褐衣，口称韦夫人遣来，<br>手持一盒子，且曰：“夫人教传语十一官人、八官人，且认耐。”且密语曰：<br>“闻知九哥已即位，恐有归路，未晚也。”其人将盒子中物置太上衣中，奔走而<br>去。帝视其物，皆枣面所烧大饼也。阿计替乃引帝入室中，问：“适间九哥是谁”<br>帝曰：“九哥乃康王，吾之弟也。今韦夫人是九哥的母，来相报也。”又问：<br>“十一官人是谁八官人是谁”帝曰：“十一官人吾父也，八官人乃我也。”遂将<br>其物与阿计替并新到监者共分而食之。<br>二十日，阿计替谓曰：“今月二十九日，北国皇帝生日，天下作宴。宴罢，<br>赴燕京上寿。”是夜更阑，阿计替复引向来送饼妮婢至帝前曰：“夫人传语十一<br>官人、八官人，三两日中往燕京去也。后来与不来，未可知也。且保重将息！”<br>言已，急行甚速。其它监者已觉，争问其实。阿计替叱之曰：“汝等不闻同知有<br>指挥事！”遂不复问。是夕，太上、太后闻韦夫人去，甚不乐。二十三日，闻夫<br>人同盖天大王领马骑前去。留下千户五人，内一主首名啜鸡兀，领从者三十余人<br>至帝前曰：“盖天大王、韦夫人共你父子二人煞好公事！似你这般人，留之何用<br>若五七日闻知盖天大王，共你契勘这一场公事！”又戒监者二十余人曰：“防固<br>不可少缓。”自此帝复与监人拘执如前。俄有持酒至曰：“金国皇帝生日，例赐<br>酒肉。”帝就食之。<br>二月一日，有探骑至官府中报主首啜鸡兀曰：“北国皇帝已差盖天大王往关<br>西交点五路财谷，别有文字差兀西哺途作此同知也。”初二日，有番吏持文字前<br>来白帝曰：“新同知到来，要你文字，须便供写。”帝曰：“所写如何”曰：<br>“速写，速写！”帝不得已，乃书如今之案款状曰：“近封天水郡公赵某，同男<br>赵某，与妻郑氏各拜”若干词状，番吏执去。初十日，同知到灵州，引帝至庭下<br>问讯，语言不可辩，令左右引去之。少刻，阿计替入谓帝曰：“新同知言其父因<br>从四太子往江南，为刘三相公捉了。今来恨南家，将汝三人苦楚。”又移二帝入<br>一小室，湿淖不可居。帝泣相谓曰：“吾父子死于此矣！”又遣阿计替往燕京下<br>文字，须二十日方还，“二官人且忍奈安心！”言毕而去。<br>三月初九日，忽有一褐衣番人到囚所，持文字曰：“皇帝圣旨，又教你三人<br>往西污州听候指挥。”二帝泣曰：“又复何地去”俄有人引帝手，被执缚驱行，<br>至晚出灵州。自此已后，日行五七十里，辛苦万状。二帝及后足痛不能行时，有<br>负而行者。渐入沙漠之地，风霜高下，冷气袭人，常如深冬。帝后衣袂单薄，病<br>起骨立，不能饮食，有如鬼状。涂中监者作木格，付以茅草，肩舆而行；皆垂死<br>而复苏。乃行三四日，有骑兵约三四千，首领衣紫衣袍，讯问左右，皆不可记。<br>帝卧草舆中，微开目视之，左队中有绿衣吏若汉人，乃下马驻军呼左右取水吃干<br>粮，次于皮箧中取出干羊肉数块赠帝，且言曰：“臣本汉儿人也，臣父昔事陛下<br>为延安铃辖周忠是也。元符中，因与西夏战，父子为西夏所获，由是皆在西夏。<br>宣和中，西夏遣臣将兵助契丹，攻大金，为金人执缚，降之，臣今为灵州总管。<br>愿陛下勿泄！”又言：“四太子下江南，稍稍失利。金国中皆言张浚、刘锜、韩<br>世忠、刘光世、岳飞数人皆名将，皆可中兴。臣本宋人，不忍陛下如此，故以少<br>肉为献。”言讫别去。经行已久，是夕宿一林下，时月微明，有番首吹笛，其声<br>呜咽特甚。太上口占一词曰：<br>玉京曾忆旧繁华，万里帝王家。琼林玉殿，朝喧弦管，暮列笙琶。花城人去<br>今萧索，春梦绕胡沙。家山何处，忍听羌笛，吹彻梅花！<br>太上谓帝曰：“汝能赓乎”帝乃继韵曰：<br>宸传四百旧京华，仁孝自名家。一旦奸邪，倾天折地，忍听搊琶。如今塞外<br>多离索，迤逦远胡沙。家邦万里，伶仃父子，向晓霜花。<br>歌成，三人相执大哭。<br>或日，所行之地，皆草莽萧索，悲风四起，黄沙白露，日出尚烟雾，动经五<br>七里无人迹，时但见牧羊儿往来。盖非正路。忽见城邑，虽在路之东西，不复入<br>城。时方近夏，榆柳夹道，泽中有小萍，褐色不青翠。又如此行十余日，方至一<br>小城，云是西污州。卫者拥二帝入城。其地人烟稀少，监者云是昔日契丹道宗囚<br>高丽王侃之所。其中方广不甚大，有屋数十间，皆颓弊，廊庑若官，篱落疏虞，<br>不类人居。其护卫三百人，逐日旋伐林木，搭盖屋宇居住。经两三日，乃遣兵骑<br>回归，止留护卫者六七十人在彼。帝与太后，只在中间一室，不敢出入。饮食日<br>止一次，皆是粗粝，或时有少羊肉。<br>或日，二帝相谓曰：“我父子在灵州日，前后深得阿计替保护，知得南地消<br>息。如今相别已经两三个月，不知其人还灵州也无”言毕，有人前白帝曰：“阿<br>计替是我哥哥，我名查里，当时北国皇帝专使我二人监守你父子。如今阿哥被灵<br>州同知使往燕京下文字，不久亦须此来。缘阿哥能写文字，虏主时时要申发文字，<br>故必须此来。阿哥去日曾说与我，教保护你三人，安心不妨。”或日，阿计替回<br>到舍中，揖二帝曰：“且喜安乐！我自灵州往上京，又自上京至灵州，又从灵州<br>到此处，往复一十余日，不胜艰苦！”或日，秋风大起，冷气逼人，阿计替曰：<br>“秋今至矣！”俄空中雁声嘹呖，自北而南。时护卫者数人，皆为阿计替挥去。<br>壁中有弓一张，阿计替曰：“官人能弓矢乎射雁以卜，此乃番胡事也。”乃手持<br>弓谓帝曰：“我代官人卜之可乎”帝曰：“然。”乃执箭仰天祝曰：“臣不幸，<br>上辱祖宗，下祸万民。若国祚复兴，当使一箭中雁。”以其箭付阿计替，一箭中<br>雁，宛转而下。二帝拱手稽颡曰：“诚如此卜，死且无憾！”阿计替微笑，取茅<br>草爇火，破雁，炙而分食之。<br><hr>
