<h4>《史部·南史·卷六十六  列传第五十六》<b class="x">作者：李延寿</b></h4>
<br>○杜僧明周文育（子宝安）侯瑱侯安都欧阳頠（子纥）黄法<imgheight=32width=32border=0src=/bzk/Z084.bmp>淳<br>于量章昭达吴明彻（裴子烈）<br>杜僧明，字弘照，广陵临泽人也。形貌眇小，而有胆气，善骑射。梁大同中，<br>卢安兴为广州刺史、南江督护，僧明与兄天合、及周文育并为安兴所启，请与俱<br>行。频征俚、獠有功，为新州助防。天合亦有材干，预在征伐。安兴死，僧明复<br>副其子子雄。及交州豪士李贲反，逐刺史萧谘。谘奔广州。台遣子雄与高州刺史<br>孙冏讨贲。时春草已生，瘴疠方起，子雄请待秋讨之。广州刺史新渝侯萧映不听，<br>萧谘又促之，子雄等不得已，遂行。至合浦，死者十六七，众并惮役溃散。禁之<br>不可，乃引其余兵退还。萧谘启子雄及冏与贼交通，逗遛不进；梁武帝敕于广州<br>赐死。子雄弟子略、子烈并豪侠，家属在南江。天合谋于众曰：“卢公累叶待遇<br>我等亦甚厚矣，今见枉死而不能为报，非丈夫也。我弟僧明，万人之敌，若围州<br>城，召百姓，谁敢不从？城破斩二侯，然后待台使至，束手诣廷尉，死犹胜生。<br>纵其不捷，亦无恨矣。”众咸慷慨曰：“是所愿也，唯足下命之。”乃与周文育<br>等率众结盟，奉子雄弟子略为主，以攻刺史萧映。子略顿城南，天合顿城北，僧<br>明、文育分据东西，吏人并应之，一日之中，众至数万。陈武帝时在高要，闻事<br>起，率众来讨，大破之。杀天合，禽僧明及文育等，并释之，引为主帅。<br>武帝征交址及讨元景仲，僧明、文育并有功。侯景之乱，俱随武帝入援建邺。<br>武帝于始兴破兰裕，僧明为前锋，斩裕。又与蔡路养战于南野，僧明马被伤，武<br>帝驰救之，以所乘马授僧明。僧明上马复进，杀数十人，因而乘之，大败路养。<br>高州刺史李迁仕又据大皋，入赣石，以逼武帝。武帝遣周文育为前军，与僧明击<br>走之。迁仕与宁都人刘孝尚并力，将袭南康，陈武又令僧明与文育等拒之。相持<br>连战百余日，卒禽迁仕，送于武帝。及帝下南康，留僧明顿西昌，督安成、庐陵<br>二郡军事。梁元帝承制，授新州刺史、临江县子。侯景遣于庆等寇南江，武帝顿<br>豫章，命僧明为前驱，所向克捷。武帝表僧明为长史，仍随东讨。军至蔡洲，僧<br>明率麾下烧贼水门大舰。及景平，除南兖州刺史，进爵为侯，仍领晋陵太守。及<br>荆州覆亡，武帝使僧明率吴明彻等，随侯瑱西援，于江州病卒。赠散骑常侍，谥<br>曰威。陈文帝即位，追赠开府仪同三司，配享武帝庙庭。子晋嗣。<br>周文育，字景德，义兴阳羡人也。少孤贫，本居新安寿昌县，姓项氏，名猛<br>奴。年十一，能反覆游水中数里，跳高六尺，与群儿聚戏，众莫能及。义兴人周<br>薈，为寿昌浦口戍主，见而奇之，因召与语。文育对曰：“母老家贫，兄弟姊并<br>长大，困于赋役。”薈哀之，乃随文育至家，就其母请文育养为己子，母遂与之。<br>及薈秩满，与文育还都，见太子詹事周舍，请制名字，舍因为立名为文育，字景<br>德。命兄子弘让，教之书计。弘让善隶书，写蔡邕《劝学》及古诗以遗之。文育<br>不之省，谓弘让曰：“谁能学此？取富贵但有大槊耳。”弘让壮之，教之骑射，<br>文育大悦。<br>司州刺史陈庆之与薈同郡，素相善，启薈为前军主。庆之使薈将五百人往新<br>蔡悬瓠慰劳白水蛮。蛮谋执薈以入魏，事觉，薈与文育拒之。时贼徒甚盛，一日<br>中战数十合，文育前锋陷阵，勇冠军中。薈于阵战死，文育驰取其尸，贼不敢逼。<br>及夕，各引去。文育身被九创，创愈，辞请还葬，庆之壮其节，厚加赗遗而遣之。<br>葬讫，会卢安兴为南江督护，启文育同行。累征有功，除南海令。安兴死后，文<br>育与杜僧明攻广州，为陈武帝所败，帝赦之。后监州王劢以文育为长流，深被委<br>任。劢被代，文育欲与劢俱下。至大庾岭，诣卜者，卜者曰：“君北下不过作令<br>长，南入则为公侯。”文育曰：“足钱便可，谁望公侯？”卜人又曰：“君须臾<br>当暴得银至二千两，若不见信，以此为验。”其夕，宿逆旅，有贾人求与文育博，<br>文育胜之，得银二千两。旦辞劢，劢问其故，文育以告，劢乃遣之。武帝闻其还，<br>大喜，分麾下配焉。<br>武帝之讨侯景，文育与杜僧明为前军，克兰裕，援欧阳頠，皆有功。武帝破<br>蔡路养于南野，文育为路养所围，四面数重，矢石雨下，所乘马死，文育右手搏<br>战，左手解鞍，溃围而出。与杜僧明等相得，并力复进，遂大败之。武帝乃表文<br>育为府司马。李迁仕之据大皋，遣其将军杜平虏入赣石鱼梁作城。武帝命文育击<br>之，平虏弃城走，文育据其城。迁仕闻平虏败，留老弱于大臬，悉选精兵自将以<br>攻文育。文育与战，迁仕稍却，相持未解。会武帝遣杜僧明来援，别破迁仕水军，<br>迁仕众溃，不敢过大臬，直走新淦。梁元帝授文育义州刺史。迁仕又与刘孝尚谋<br>拒义军，武帝遣文育与侯安都、杜僧明、徐度、杜棱筑城于白口拒之。文育频出<br>与战，遂禽迁仕。武帝发自南康，遣文育将兵五千，开通江路。侯景将王伯丑据<br>豫章，文育击走之，遂据其城。累功封东迁县侯。武帝军至白茅湾，命文育与杜<br>僧明常为军锋。及至姑孰，与侯景将侯子鉴战，破之。景平，改封南移县侯，累<br>迁散骑常侍。<br>武帝诛王僧辩，令文育督众军，会文帝于吴兴，围克杜龛。又济江袭会稽太<br>守张彪，得其郡城。及文帝为彪所袭，文育时顿城北香岩寺，文帝夜往趋之。彪<br>又来攻，文育苦战，遂破平彪。<br>武帝以侯瑱拥据江州，命文育讨之，仍除南豫州刺史，率兵袭盆城。未克，<br>徐嗣徽引齐人度江，据芜湖，诏征文育还都。嗣徽等乃列舰于青墩至于七矶，以<br>断文育归路。及夕，文育鼓噪而发，嗣徽等不能制。至旦，反攻嗣徽，嗣徽骁将<br>鲍砰独以小舰殿，文育乘单舴艋，跳入砰舰，斩砰，仍牵其舰而还，贼众大骇。<br>因留船芜湖，自丹阳步上。时武帝拒嗣徽于白城，适与文育会。将战，风急，武<br>帝曰：“矢不逆风。”文育曰：“事急矣，当决之，何用古法？”抽槊上马而进，<br>众军随之，风亦寻转，杀伤数百人。嗣徽等移营莫府山，文育徙顿对之。频战功<br>最。进爵寿昌县公，给鼓吹一部。<br>及广州刺史萧勃举兵逾岭，诏文育督众军讨之。时新吴洞主余孝顷举兵应勃，<br>遣其弟孝劢守郡城，自出豫章，据于石头。勃使其子孜，将兵与孝顷相会，又遣<br>其别将欧阳頠顿军苦竹滩，傅泰据塶口城，以拒官军。官军船少，孝顷有舴艋<br>三百艘、舰百余乘在上牢，文育遣军主焦僧度、羊柬，潜军袭之，悉取而归，仍<br>于豫章立栅。时官军食尽，欲退还，文育不许。乃使人间行，遗周迪书，约为兄<br>弟，并陈利害。迪得书甚喜，许馈以粮。于是文育分遣老小，乘故船舫沿流俱下，<br>烧豫章所立栅，伪退。孝顷望之大喜，因不设备。文育由间道信宿达芊韶。芊韶<br>上流则欧阳頠、萧勃，下流则傅泰、余孝顷，文育据其中间，筑城飨士，贼徒大<br>骇。欧阳頠乃退入泥溪，作城自守。文育遣严威将军周铁武与长史陆山才袭頠，<br>禽之。于是盛陈兵甲，与頠乘舟而宴，以巡傅泰城下，因攻泰，克之。萧勃在南<br>康，闻之，众皆股栗。其将谭世远斩勃欲降，为人所害。世远军主夏侯明彻，持<br>勃首以降。萧孜、余孝顷犹据石头，武帝遣侯安都助文育攻之，孜降文育，孝顷<br>退走新吴，广州平。文育还顿豫章，以功授开府仪同三司。<br>王琳拥据上流，诏侯安都为西道都督，文育为南道都督，同会武昌。与琳战<br>于沌口，为琳所执，后得逃归，请罪，诏不问，复其官爵。及周迪破余孝顷，孝<br>顷子公扬、弟孝劢犹据旧栅，扰动南土，武帝复遣文育及周迪、黄法<imgheight=32width=32border=0src=/bzk/Z084.bmp>等讨之。<br>豫章内史熊昙朗亦率众来会。文育遣吴明彻为水军，配周迪运粮，自率众军入象<br>牙江，筑城于金口。公扬伪降，谋执文育，事觉，文育囚之送都，以其部曲分隶<br>众军。乃舍舟为步军，进据三陂。王琳遣将曹庆救孝劢，分遣主帅常众爱与文育<br>相拒。自帅所领攻周迪、吴明彻军。迪等败，文育退据金口。熊昙朗因其失利，<br>谋害文育以应众爱。文育监军孙白象颇知其事，劝令先之。文育曰：“不可。我<br>旧兵少，客军多，若取昙朗，人皆惊惧，亡立至矣，不如推心抚之。”初，周迪<br>之败，弃船走，莫知所在。及得迪书，文育喜，赍示昙朗，昙朗害之于坐。武帝<br>闻之，即日举哀，赠侍中、司空，谥曰忠愍。初文育之据三陂，有流星坠地，其<br>声如雷，地陷方一丈，中有碎炭数斗。又军市中忽闻小儿啼，一市并惊，听之在<br>土下，军人掘焉，得棺，长三尺，文育恶之。俄而迪败，文育见杀。天嘉二年，<br>有诏配享武帝庙庭。子宝安嗣。文育本族兄景曜，因文育官至新安太守。<br>宝安，字安民，年十余岁，便习骑射。以贵公子骄蹇游逸，好狗马，乐驱驰，<br>靡衣偷食。文育之为晋陵，以征讨不遑之郡，令宝安监知郡事，尤聚恶少年，武<br>帝患之。及文育西征败绩，絷于王琳，宝安便折节读书，与士君子游，绥御文育<br>士卒，甚有威惠。文育归，复除吴兴太守。文育为熊昙朗所害，征宝安还，起为<br>猛烈将军，领其旧兵，仍令南讨。文帝即位，深器重之，寄以心膂，精卒多配焉。<br>及平王琳，颇有功。周迪之破熊昙郎，宝安南入，穷其余烬。天嘉二年，重拜吴<br>兴太守，袭封寿昌县公。三年，征留异，为侯安都前军。异平，除给事黄门侍郎、<br>卫尉卿。再迁左卫将军，领卫尉卿。卒，谥曰成。<br>子芃嗣，位晋陵、定远二郡。<br>侯瑱，字伯玉，巴西充国人也。父弘远，累世为西蜀酋豪。蜀贼张文萼据白<br>崖山，有众万人。梁益州刺史鄱阳王萧范命弘远讨之，弘远战死。瑱固请复仇，<br>每战先锋，遂斩文萼，由是知名。因事范，范委以将节之任。山谷夷、獠不附者，<br>并遣瑱征之。累功授轻车府中兵参军、晋康太守。范为雍州刺史，瑱除冯翊太守。<br>范迁镇合肥，瑱又随之。<br>侯景围台城，范乃遣瑱辅其世子嗣入援都。及城陷，瑱、嗣同退还合肥。仍<br>随范徙镇盆城。俄而范及嗣皆卒，瑱领其众，依于豫章太守庄铁。铁疑之，瑱惧<br>不自安，诈引铁谋事，因刃之，据豫章之地。后降于侯景将于庆。庆送瑱于景，<br>景以瑱与己同姓，托为宗族，待之甚厚。留其妻子及弟为质，遣瑱随庆平蠡南诸<br>郡。及景败巴陵，景将宋子仙、任约等并为西军所获，瑱乃诛景党与，以应义师，<br>景亦诛其弟及妻子。梁元帝授瑱南兖州刺史、郫县侯。仍随都督王僧辩讨景，恒<br>为前锋。既复台城，景奔吴郡，僧辩使瑱追景，大败之于吴松江。以功除南豫州<br>刺史，镇姑孰。<br>及齐遣郭元建出濡须，僧辩遣瑱扞之，大败元建。魏攻荆州，王僧辩以瑱为<br>前军赴援，未至而魏克荆州。瑱顿九江，因卫晋安王还都。承制以瑱为侍中、江<br>州刺史，加都督，改封康乐县公。及司徒陆法和据郢州，引齐兵来寇，乃使瑱西<br>讨，未至而法和入齐。齐遣慕容恃德镇夏首，瑱攻之，恃德食尽请和，瑱还镇豫<br>章。僧辩使其弟僧愔与瑱共讨萧勃，及陈武帝诛僧辩，僧愔阴欲图瑱而夺其军，<br>瑱知之，尽收僧愔徒党，僧愔奔齐。<br>是时瑱据中流，甚强，又以本事王僧辩，虽外示臣节，未肯入朝。初，余孝<br>顷为豫章太守，及瑱镇豫章，乃于新吴县别立城栅，与瑱相拒。瑱留军人妻子于<br>豫章，令从弟奫知后事，悉众以攻孝顷，自夏迄冬弗能克。奫与其部下侯方儿不<br>协，方儿下攻奫，虏瑱军府妓妾金玉，归于武帝。瑱既失根本，轻归豫章，豫章<br>人拒之，乃趋盆城，就其将焦僧度。僧度劝瑱投齐，瑱以武帝有大量，必能容己，<br>乃诣阙请罪。武帝复其爵位。永定二年，进位司空。文帝即位，进授太尉。王琳<br>至栅口，又以瑱为都督，侯安都等并隶焉。<br>天嘉元年二月，王琳引合肥漅湖之众，舳舻相次而下。瑱率军进兽槛洲。<br>明日合战，琳军少却。及夕，东北风吹其舟舰并坏。夜中有流星坠于贼营。及旦<br>风静，琳入浦，以鹿角绕岸，不敢复出。时西魏将史宁蹑其上流，瑱闻之，知琳<br>不能持久，收军却据湖浦，以待其弊。及史宁至，围郢州，琳恐众溃，乃率船来<br>下，去芜湖十里而泊。明日，齐人遣兵助琳，瑱令军中晨炊蓐食，顿芜湖洲尾以<br>待之。将战，有微风至自东南，众军施拍纵火，定州刺史章昭达乘平虏大舰中江<br>而进，琳军大败，脱走以免者十二三，琳因此入齐。其年，诏以瑱为都督五州诸<br>军事，镇盆城。周将贺若敦、独孤盛等来攻巴、湘，又以瑱为西讨都督，大败盛<br>军。以功授湘州刺史，改封零陵郡公。二年薨，赠大司马，谥曰壮肃，配享武帝<br>庙庭。子净藏嗣，尚文帝女富阳公主。<br>侯安都，字成师，始兴曲江人也，为郡著姓。父捍，少仕州郡，以忠谨称。<br>安都贵后，官至光禄大夫、始兴内史。安都工隶书，能鼓琴，涉猎书传，为五言<br>诗颇清靡，兼善骑射，为邑里雄豪。侯景之乱，招集兵甲，至三千人。陈武帝入<br>援台城，安都引兵从武帝，攻蔡路养，破李迁仕，克平侯景，并力战有功，封富<br>川县子。随武帝镇京口，除兰陵太守。<br>武帝谋袭王僧辩，唯与安都定计。仍使安都率水军自京口趣石头，武帝自从<br>江乘罗落会之。安都至石头北，弃舟登岸，僧辩弗之觉。石头城北接冈阜，不甚<br>危峻，安都被甲，带长刀，军人捧之，投于女垣内，众随而入，进逼僧辩卧室。<br>武帝大军亦至，与僧辩战于听事前，安都自内阁出，腹背击之，遂禽僧辩。以功<br>授南徐州刺史。<br>武帝东讨杜龛，安都留台居守。徐嗣徽、任约等引齐寇入据石头，游骑至于<br>阙下。安都闭门示弱，令：城中登陴看贼者，斩。及夕，贼收军还石头。安都夜<br>令士卒，密营御敌之具。将旦，贼骑至，安都与战，大败之。贼乃退还石头，不<br>敢逼台城。及武帝至，以安都为水军。于中流断贼粮运。又袭秦郡，破嗣徽栅，<br>收其家口，得嗣徽所弹琵琶及所养鹰，遣信饷之，曰：“昨至弟住处，得此，今<br>以相还。”嗣徽等见之大惧，寻求和，武帝听其还北。及嗣徽等济江，齐之余军<br>犹据采石，守备甚严。又遣安都攻之，多所俘获。<br>明年春，诏安都率兵镇梁山以备齐。徐嗣徽等复入至湖熟，武帝追安都还拒<br>之，战于耕坛南。安都率十二骑突其阵，破之，禽齐仪同乞伏无芳，又刺齐将东<br>方老堕马，会贼骑至，救老，获免。贼北度蒋山。安都又与齐将王敬宝战于龙尾，<br>使从弟晓、军主张纂，前犯其阵，晓被创坠马，张纂死之。安都驰往救晓，斩其<br>骑士十二人，取纂尸而还，齐军不敢逼。武帝与齐军战于幕府山，命安都自白下<br>横击其后，大败之，以功进爵为侯，又进号平南将军，改封西江县公。<br>仍督水军出豫章，助豫州刺史周文育讨萧勃。安都未至，文育已斩勃，并禽<br>其将欧阳頠、傅泰等。唯余孝顷与勃子孜，犹于豫章之石头作两城，孝顷与孜各<br>据其一，又多设船舰，夹水而阵。安都至，乃衔枚夜烧其舰。文育率水军，安都<br>领步骑，登岸结阵。孝顷俄断后路，安都乃令军士竖栅，引营渐进，频致克获，<br>孜乃降。孝顷奔归新吴，请入子为质，许之。以功加开府仪同三司。<br>仍率众会武昌，与周文育西讨王琳。将发，王公以下饯于新林，安都跃马度<br>桥，人马俱坠水中。又坐<imgheight=32width=32border=0src=/bzk/Z113.bmp>内坠于橹井，时以为不详。至武昌，琳将樊猛弃城走，<br>文育亦自豫章至。时两将俱行，不相统摄，因部下交争，稍不平。军至郢州，琳<br>将潘纯于城中遥射官军，安都怒，围之。未克，而王琳至弇口，安都乃释郢州，<br>悉众往沌口以御之，遇风不得进。琳据东岸，官军据西岸，相持数日，乃合战。<br>安都等败，与周文育、徐敬成并为琳囚，总以一长锁系之，置于<imgheight=32width=32border=0src=/bzk/Z113.bmp>下，令所亲宦<br>者王子晋掌视之。琳下至盆城白水浦，安都等甘言许赂子晋，子晋乃伪以小船住<br><imgheight=32width=32border=0src=/bzk/Z113.bmp>而钓，夜载安都、文育、敬成上岸，入深草，步投官军。还都自劾，诏并赦之，<br>复其官爵。<br>寻为丹阳尹，出为南豫州刺史。令继周文育攻余孝劢及王琳将曹庆、常众爱<br>等。安都自宫亭湖出松门，蹑众爱后。文育为熊昙朗所害，安都回取大舰，遇琳<br>将周炅、周协南归，与战，破之，禽炅、协。孝劢弟孝猷率部下四千家，欲就王<br>琳，遇炅败，乃诣安都降。安都又进军于禽奇洲，破曹庆、常众爱等，焚其船舰。<br>众爱奔庐山，为村人所杀，余众悉平。还军至南皖，而武帝崩，安都随文帝还朝，<br>乃与群臣议，翼奉文帝。时帝谦让弗敢当，太后又以衡阳王故，未肯下令，群臣<br>不能决。安都曰：“今四方未定，何暇及远？临川王有功天下，须共立之，今日<br>之事，后应者斩。”便按剑上殿，白太后出玺，又手解文帝发，推就丧次。文帝<br>即位，迁司空，仍授南徐州刺史，给扶。王琳下至栅口，大军出顿芜湖。时侯瑱<br>为大都督，而指麾经略多出安都。及王林入齐，安都进军盆城，讨琳余党，所向<br>皆下。仍别奉中旨，迎衡阳献王昌。初，昌之将入，致书于文帝，辞甚不逊。帝<br>不怿，召安都，从容而言曰：“太子将至，须别求一蕃，吾其老焉。”安都对曰：<br>“自古岂有被代天子？愚臣不敢奉昭。”因自迎昌，中流而杀之。以功进爵清远<br>郡公。自是威名甚重，群臣无出其右。<br>安都父捍为始兴内史，卒于官，文帝征安都为发丧。寻起复本官，赠其父散<br>骑常侍、金紫光禄大夫，拜其母为清远国太夫人，仍迎赴都。母固求停乡里，上<br>乃下诏，改桂阳郡之汝城县为卢阳郡，分衡州之始兴、安远二郡，合三郡为东衡<br>州，以安都从弟晓为刺史。安都第三子秘，年九岁，上以为始兴内史，并令在乡<br>侍养。改封安都桂阳郡公。<br>王琳败后，周兵入据巴、湘，安都奉诏西捍。及留异拥据东阳，又奉诏东讨。<br>异本谓台军自钱唐江上，安都乃步由会稽之诸暨，出永康。异大恐，奔桃枝岭，<br>处岩谷间，竖栅以拒守。安都躬自接战，为流矢所中，血流至踝。安都乘舆麾军，<br>容止不变。因其山陇为堰。属夏潦水涨，安都引船入堰，楼舰与异城等，放拍碎<br>其楼。异与第二子忠臣脱身奔晋安，虏其妻子，振旅而归。加侍中、征北大将军，<br>仍还本镇。吏人诣阙，表请立碑颂美安都功绩，诏许之。<br>自王琳平后，安都勋庸转大，又自以功安社稷，渐骄矜。招聚文武士，骑驭<br>驰骋，或命以诗笔，第其高下，以差次赏赐之。文士则褚玠、马枢、阴铿、张正<br>见、徐伯阳、刘珊、祖孙登，武士则萧摩诃、裴子烈等，并为之宾，斋内动至千<br>人。部官将帅，多不遵法度，检问收摄，则奔归安都。文帝性严察，深衔之。安<br>都日益骄慢，表启封讫，有事未尽，乃开封自书之，云又启某事。及侍宴酒酣，<br>或箕踞倾倚。尝陪乐游禊饮，乃白帝曰：“何如作临川王时？”帝不应。安都再<br>三言之，帝曰：“此虽天命，抑亦明公之力。”宴讫又启，便借供张水饰，将载<br>妻妾于御堂欢会。帝虽许其请，甚不怿。明日，安都坐于御坐，宾客居群臣位，<br>称觞上寿。初，重云殿灾，安都率将士带甲入殿，帝甚恶之，自是阴为之备。又<br>周迪之反，朝望当使安都讨之，帝乃使吴明彻讨迪。又频遣台使案问安都部下，<br>检括亡叛。安都内不自安。天嘉三年冬，遣其别驾周弘实自托于舍人蔡景历，并<br>问省中事。景历录其状奏之，称安都谋反。帝虑其不受召，明年春，乃除安都为<br>征南大将军、江州刺史。自京口还都，部伍入于石头，帝引安都宴于嘉德殿，又<br>集其部下将帅会于尚书朝堂，于坐收安都，囚于西省。又收其将帅，尽夺马仗而<br>释之。因出景历表于朝，乃下诏暴其罪，明日于西省赐死。寻有诏宥其妻子家口，<br>葬以士礼。<br>初，武帝尝与诸将宴，杜僧明、周文育、侯安都为寿，各称功伐。帝曰：<br>“卿等悉良将也，而并有所短。杜公志大而识暗，狎于下而骄于尊，矜其功不收<br>其拙；周侯交不择人，而推心过差，居危履崄，猜防不设；侯郎慠诞而无厌，<br>轻佻而肆志，并非全身之道。”卒皆如言。太建三年，宣帝追封安都陈集县侯。<br>子亶为嗣。<br>欧阳頠，字靖世，长沙临湘人也。为郡豪族。少质直，有思理，以言行著于<br>岭表。父丧，哀毁甚至。家产累积，悉让诸兄。庐于麓山寺傍，专精习业，博通<br>经史。<br>年三十，其兄逼令从宦。梁左卫将军兰钦少与頠善，故頠常随钦征讨。钦南<br>征夷獠，禽陈文彻，所获不可胜计，大献铜鼓，累代所无。頠预其功，还为直阁<br>将军。钦征交州，复启頠同行。钦度岭而卒，頠除临贺内史，启乞送钦丧还都，<br>然后之任。时湘、衡界五十余洞不宾，敕衡州刺史韦粲讨之。粲委頠为都督，悉<br>皆平殄。<br>侯景构逆，粲自解还都征景，以頠监衡州。台城陷后，岭南互相吞并，兰钦<br>弟前高州刺史裕，攻始兴内史萧昭基，夺其郡。以兄钦与頠旧，遣招之。頠不从，<br>谓使曰：“高州昆季隆显，莫非国恩，今应赴难援都，岂可自为跋扈？”及陈武<br>帝入援都，将至始兴，頠乃深自结托。裕遣兵攻頠，武帝援之。裕败，武帝以王<br>怀明为衡州刺史，迁頠为始兴内史。武帝之讨蔡路养、李迁仕也，頠助帝平之。<br>梁元帝承制以始兴郡为东衡州，以頠为刺史，封新丰县伯。<br>侯景平，元帝遍问朝宰，使各举所知，群臣未对。元帝曰：“吾已得一人矣。<br>欧阳頠甚公正，本有匡济才，恐萧广州不肯致之。”乃授武州刺史。寻授郢州，<br>欲令出岭，萧勃留之，不获拜命。寻授衡州刺史，进封始兴县侯。时萧勃在广州，<br>兵强位重，元帝深患之，遣王琳代为刺史。琳已至小桂岭，勃遣其将孙玚监州，<br>尽率部下至始兴避琳兵锋。頠别据一城，不往谒勃，闭门高垒，亦不拒战。勃怒，<br>遣兵袭頠，尽收其赀财马仗。寻赦之，还复其所，复与结盟。魏平荆州，頠委质<br>于勃。及勃度岭出南康，以頠为前军都督，周文育破禽之，送于武帝，帝释而礼<br>之。萧勃死后，岭南乱，頠有声南土，且与武帝有旧，乃授安南将军、衡州刺史，<br>封始兴县侯。未至岭，頠子纥已克始兴。及頠至，岭南皆慑伏，仍进广州，尽有<br>越地。改授都督交广等十九州诸军事、平越中郎将、广州刺史。王琳据有中流，<br>頠自海道及东岭奉使不绝。永定三年，即本号开府仪同三司。文帝即位，进号征<br>南将军，改封阳山郡公。<br>初，交州刺史袁昙缓密以金五百两寄頠，令以百两还合浦太守袭蒍，四百两<br>付儿智矩，余人弗之知。頠寻为萧勃所破，赀财并尽，唯所寄金独存，昙缓亦寻<br>卒。至是，頠并依信还之，时人莫不叹伏之。时頠合门显贵，威振南土，又多致<br>侗鼓生口，献奉珍异，前后委积，颇有助军国。天嘉四年薨，赠司空，谥曰穆。<br>子纥嗣。<br>纥，字奉圣，颇有干略，袭父官爵。在州十余年，威惠著于百姓。宣帝以纥<br>久在南服，颇疑之。太建元年，征为左卫将军，其部下多劝之反，遂举兵攻衡州<br>刺史钱道戢。诏仪同章昭达讨，禽之，送至都，伏诛。子询以年幼免。<br>黄法<imgheight=32width=32border=0src=/bzk/Z084.bmp>字仲昭，巴山新建人也。少劲捷有胆力，日步行二百里，能距跃三丈。<br>颇便书疏，闲明簿领，出入州郡中，为乡闾所惮。<br>侯景之乱，于乡里合徒众。太守贺诩下江州，法<imgheight=32width=32border=0src=/bzk/Z084.bmp>监知郡事。陈武帝将逾岭<br>入援建邺，李迁仕作梗中途，武帝命周文育屯西昌，法<imgheight=32width=32border=0src=/bzk/Z084.bmp>遣兵助文育。时法<imgheight=32width=32border=0src=/bzk/Z084.bmp>出<br>顿新淦县，景遣行台于庆来袭新淦，法<imgheight=32width=32border=0src=/bzk/Z084.bmp>败之。梁元帝承制授交州刺史，资领新<br>淦县令，封巴山县子。敬帝即位，改封新建县侯。太平元年，割江西四郡置高州，<br>以法<imgheight=32width=32border=0src=/bzk/Z084.bmp>为刺史，镇巴山。萧勃、欧阳頠来攻，法<imgheight=32width=32border=0src=/bzk/Z084.bmp>破之。<br>永定三年，王琳遣李孝钦、樊猛、余孝顷攻周迪，且谋取法<imgheight=32width=32border=0src=/bzk/Z084.bmp>，法<imgheight=32width=32border=0src=/bzk/Z084.bmp>援迪，<br>禽孝顷等三将。以功授平南将军、开府仪同三司。熊昙朗于金口害周文育，法<imgheight=32width=32border=0src=/bzk/Z084.bmp><br>共周迪讨平之。<br>天嘉三年，周迪反，法<imgheight=32width=32border=0src=/bzk/Z084.bmp>与吴明彻讨平迪，法<imgheight=32width=32border=0src=/bzk/Z084.bmp>功居多。废帝即位，进爵为<br>公。<br>太建五年，大举北侵，法<imgheight=32width=32border=0src=/bzk/Z084.bmp>为都督，出历阳。于是为抛车及步舰，竖拍以逼<br>之，炮加其楼堞，克之，尽诛其戍卒。进兵合肥，望旗降款。法<imgheight=32width=32border=0src=/bzk/Z084.bmp>禁侵掠，躬自<br>劳抚而与之盟，并放还北，以功加侍中，改封义阳郡公。七年，为豫州刺史，镇<br>寿阳。薨，赠司空，谥曰威。子玩嗣。<br>淳于量，字思明，其先济北人也。世居建邺。父文成，仕梁为将帅，位梁州<br>刺史。量少善自居处，伟姿容，有干略，便弓马。梁元帝为荆州刺史，文成分量<br>人马，令往事焉。以军功封广晋县男。侯景之乱，梁元帝凡遣五军入援台，量预<br>其一。台城陷，量还荆州。元帝承制以为巴州刺史。侯景西上攻巴州，元帝使都<br>督王僧辩入据巴陵，量与僧辩并力拒景，大败之，禽其将任约。进攻郢州，获宋<br>子仙。仍随僧辩平侯景。封谢沐县侯。寻出为都督、桂阳刺史。及魏克荆州，量<br>保桂州。王琳閟割湘、郢，累遣召量，量外虽与琳往来，而别遣使归陈武帝。武<br>帝受禅，进位镇西大将军、开府仪同三司。<br>天嘉五年，征为中抚军大将军。量所部将率多恋本土，并欲逃入山谷，不愿<br>入朝。文帝使湘州刺史华皎征衡州，且以兵迎量。天康元年，至都，以在道淹留，<br>为有司奏免仪同，余如故。华皎构逆，以量为征南大将军、西讨大都督，总率大<br>舰，自郢州樊浦拒之。皎平，并降周将长湖公元定等。以功授侍中、中军大将军、<br>开府仪同三司，进封醴陵县公。未拜，出为南徐州刺史。<br>太建元年，进号征北大将军，给扶。三年，就江阴王萧季卿买梁陵中树，季<br>卿坐免，量免侍中。寻复侍中。吴明彻之北侵也，量赞成其事。又遣第六子岑率<br>所领从军。淮南克定，量改封始安郡公。及周获吴明彻，乃以量为都督水陆诸军<br>事、车骑将军、都督、南兖州刺史。十四年薨，赠司空。<br>章昭达，字伯通，吴兴武康人也。性倜傥，轻财尚气。少时，遇相者谓曰：<br>“卿容貌甚善，须小亏，则当富贵。”梁大同中，昭达为东宫直后，因醉堕马，<br>鬓角小伤，昭达喜之，相者曰：“未也。”侯景之乱，昭达率乡人援台，为流夭<br>所中，眇其一目。相者见之。曰：“卿相善矣，不久当富贵。”<br>台城陷，昭达还乡里，与陈文帝游，因结君臣分。侯景平，文帝为吴兴太守，<br>昭达杖策来谒。文帝见之大喜，因委以将帅，恩宠超于侪等。陈武帝谋讨王僧辩，<br>令文帝还长城，招聚兵众，以备杜龛，频使昭达往京口禀承计画。僧辩诛后，杜<br>龛遣其将杜泰来攻长城，昭达因从文帝进军吴兴以讨龛。龛平，又从讨张彪于会<br>稽，克之。累功除定州刺史。时留异扌雍据东阳，武帝患之，乃使昭达为长山令，<br>居其心腹。天嘉元年，追论长城功，封欣乐县侯。寻随侯安都拒王琳，昭达乘平<br>虏大舰，中流而进，先锋发拍，中贼舰。王琳平，昭达策勋第一。二年，除都督、<br>郢州刺史。周迪据临川反，诏昭达便道征之。迪败走，征为护军将军，改封邵武<br>县侯。四年，陈宝应纳周迪，共寇临川，又以昭达为都督讨迪。迪走，昭达乃逾<br>岭讨陈宝应。与战不利，因据上流为筏，施拍其上，坏其水栅。又出兵攻其步军。<br>方大合战，会文帝遣余孝顷出自海道，适至，因并力乘之，遂定闽中，尽禽留异、<br>宝应。以功授镇军将军、开府仪同三司。初，文帝尝梦昭达升台铉，及旦，以梦<br>告之。至是，侍宴酒酣，顾昭达曰：“卿忆梦否？何以偿梦？”昭达对曰：“当<br>效犬马之用，以尽臣节，自余无以奉偿。”寻出为都督、江州刺史。<br>废帝即位，改封邵陵郡公。华皎之反，其移文并假以昭达为辞，又频遣使招<br>之，昭达尽执其使送都。秩满，征为中抚大将军。宣帝即位，进号车骑大将军，<br>以还朝迟留，为有司所劾，降号车骑将军。欧阳纥据岭南反，诏昭达都督众军征<br>之。纥闻昭达奄至，乃出顿洭口，聚沙石，盛以竹笼，置于水栅之外，用遏舟<br>舰。昭达居其上流，装舰造拍，以临贼栅。又令人衔刀潜行水中，以斫竹笼，笼<br>篾皆解。因纵大舰突之，大败纥，禽之送都。广州平，进位司空。太建二年，征<br>江陵。时梁明帝与周军大蓄舟舰于青泥中，昭达分遣偏将钱道戢、程文季乘轻舟<br>焚之。周又于峡口南岸筑垒，名安蜀城，于江上横引大索，编苇为桥，以度军粮。<br>昭达乃命军士为长戟，施楼船上，仰割其索。索断粮绝，因纵兵攻其城，降之。<br>三年，于军中病薨，赠大将军。<br>昭达性严刻，每奉命出征，必昼夜倍道。然其所克，必推功将帅。厨膳饮食，<br>并同群下，将士亦以此附之。每饮会，必盛设女伎杂乐，备羌胡之声，音律姿容，<br>并一时之妙，虽临敌弗之废也。四年，配享文帝庙庭。<br>子大宝，袭邵陵郡公，位丰州刺史。在州贪纵，百姓怨酷，后主以太仆卿李<br>晕代之，乃袭杀晕而反。寻被禽，枭首朱雀航，夷三族。<br>吴明彻，字通炤，秦郡人也。父树，梁右军将军。明彻幼孤，性至孝。年十<br>四，感坟茔未修，家贫无以取给，乃勤力耕种。时天下亢旱，苗稼焦枯，明彻哀<br>愤，每之田中号哭，仰天自诉。居数日，有自田还者云，苗已更生。明彻疑其绐<br>己，及往如言，秋而大获，足充葬用。时有伊氏者，善占墓，谓其兄曰：“君葬<br>日，必有乘白马逐鹿者经坟，此是最小孝子大贵之征。”至时果有应。明彻即树<br>之小子也。及侯景寇都，明彻有粟麦三千余斛，而邻里饥餧，乃白诸兄曰：<br>“今人不图久，奈何不与乡里共此？”于是计口平分，同其丰俭，群盗闻而避焉，<br>赖以存者甚众。<br>陈武帝镇京口，深相要结，明彻乃诣武帝。帝为之降阶，执手即席，明彻亦<br>微涉书史经传，就汝南周弘正学天文、孤虚、遁甲，略通其术，颇以英雄自许。<br>武帝亦深奇之。及受禅，授安南将军，与侯安都、周文育将兵讨王琳。及众军败<br>没，明彻自拔还都。文帝即位，以本官加右卫将军。及周迪反，诏以明彻为江州<br>刺史，领豫章太守，总众军以讨迪。明彻雅性刚直，统内不甚和。文帝闻之，遣<br>安成王顼代明彻，令以本号还朝。天嘉五年，迁吴兴太守。及引辞之郡，帝谓曰：<br>“吴兴虽郡，帝乡之重，故以相授。”<br>废帝即位，授领军将军，寻迁丹阳尹，仍诏以甲仗四十人出入殿省。到仲举<br>之矫令出宣帝也，毛喜知其诈，宣帝惧，遣喜与明彻筹焉。明彻曰：“嗣君谅暗，<br>万机多阙，殿下亲实周、召，德冠伊、霍，愿留中深计，慎勿致疑。及湘州刺史<br>华皎阴有异志，诏授明彻都督、湘州刺史，仍与征南大将军淳于量等讨皎。皎平，<br>授开府仪同三司，进爵为公。太建五年，朝议北征，公卿互有异同，明彻决策请<br>行。诏加侍中、都督征讨诸军事，总众军十余万发都，缘江城镇，相续降款。军<br>至秦郡，齐大将军尉破胡，将兵为援，破走之，秦郡降。宣帝以秦郡明彻旧邑，<br>诏具太牢，令拜祠上冢，文武羽仪甚盛，乡里荣之。进克仁州。授征北大将军，<br>进封南平郡公。进逼寿阳，齐遣王琳拒守，明彻乘夜攻之，中宵而溃。齐兵退据<br>相国城及金城。明彻令军中益修攻具，又遏肥水灌城，城中苦湿，多腹疾，手足<br>皆肿，死者十六七。会齐遣大将皮景和率兵数十万来援，去寿春三十里，顿军不<br>进。诸将咸曰：“计将安出？”明彻曰：“兵贵在速，而彼结营不进，自挫其锋，<br>吾知其不敢战明矣。”于是躬擐甲胄，四面疾攻，城中震恐，一鼓而禽王琳等送<br>建邺。景和惧而遁走。诏以为车骑大将军、豫州刺史，增封并前三千五百户。遣<br>谒者萧淳就寿阳授策，明彻于城南设坛，士卒二十万，陈旗鼓戈甲，登坛拜受，<br>成礼而退。六年，自寿阳入朝，舆驾幸其第，赐钟磬一部。七年，进攻彭城，军<br>至吕梁，又大破齐军。八年，进位司空，给大都督铁钺、龙麾。寻授都督、南兖<br>州刺史。<br>及周灭齐，宣帝将事徐、兖。九年，诏明彻北侵，令其世子慧觉摄行州事。<br>军至吕梁，周徐州总管梁士彦率众拒战，明彻频破之。仍迮清水以灌其城，攻之<br>甚急，环列舟舰于城下。周遣上大将军王轨救之。轨轻行自清水入灌口，横流竖<br>木，以铁锁贯车轮，遏断船路。诸将闻之甚恐，议欲破堰拔军，以舫载马。马明<br>戍裴子烈曰：“君若决堰下船，船必倾倒，岂可得乎？不如前遣马出。”适会明<br>彻苦背疾甚笃，知事不济，遂从之。乃遣萧摩诃帅马军数千前还，明彻仍自决其<br>堰，乘水力以退军。及至清口，水力微，舟舰并不得度，众军皆溃。明彻穷蹙，<br>乃就执。周封怀德郡公，位大将军。以忧遘疾，卒于长安，后故吏盗其柩归。至<br>德元年，诏追封邵陵侯，以其息慧觉嗣。<br>裴子烈，字大士，河东闻喜人。梁员外散骑常侍猗之子。少孤，有志气，以<br>骁勇闻。位北谯太守。岳阳内史，封海安伯。<br>论曰：古人云“知臣莫若君”，《书》曰“知人则哲”，观夫陈武论将，而<br>周、侯遇祸，有以知斯言之非妄矣。若不然者，亦何以驱驾雄杰，而创基拨乱者<br>乎？故瑱、頠并自奔囚，翻同有乱；<imgheight=32width=32border=0src=/bzk/Z084.bmp>、量望风景附，自等诚臣，良有以也。昭<br>达勤王之略，远符耿弇；行己之方，颇同吴汉。既眇而贵，亦黥而王，吉凶之算，<br>岂人事也！明彻属运否之期，当辟土之任，才非韩、白，识暗孙、吴，知进而不<br>知止，知得而不知丧，犯斯不韪，师亡国蹙，宜矣哉。<br><hr>
