<h4>《史部·明史·卷三百二十一  列传第二百九》<b class="x">作者：张廷玉等</b></h4>
<br>◎外国二<br>○安南<br>安南，古交阯地。唐以前皆隶中国。五代时，始为土人曲承美窃据。宋初，<br>封丁部领为交阯郡王，三传为大臣黎桓所篡。黎氏亦三传为大臣李公蕴所篡。李<br>氏八传，无子，传其婿陈日炬。元时，屡破其国。<br>洪武元年，王日煃闻廖永忠定两广，将遣使纳款，以梁王在云南未果。十<br>二月，太祖命汉阳知府易济招谕之。日煃遣少中大夫同时敏，正大夫段悌、黎<br>安世等，奉表来朝，贡方物。明年六月达京师。帝喜，赐宴，命侍读学士张以宁、<br>典簿牛谅往封为安南国王，赐驼纽涂金银印。诏曰：“咨尔安南国王陈日煃，<br>惟乃祖父，守境南陲，称藩中国，克恭臣职，以永世封。朕荷天地之灵，肃清华<br>夏，驰书往报。卿即奉表称臣，专使来贺，法前人之训，安遐壤之民。眷兹勤诚，<br>深可嘉尚。是用遣使赍印，仍封尔为安南国王。于戏！视广同仁，思效哲王之盛<br>典；爵超五等，俾承奕叶之遗芳。益茂令猷，永为藩辅，钦哉。”赐日煃《大<br>统历》、织金文绮纱罗四十匹，同时敏以下皆有赐。<br>以宁等至，日煃先卒，侄日熞嗣位。遣其臣阮汝亮来迎，请诰印，以宁<br>等不予。日熞乃复遣杜舜钦等请命于朝，以宁驻安南俟命。时安南、占城构兵，<br>帝命翰林编修罗复仁、兵部主事张福谕令罢兵，两国皆奉诏。明年，舜钦等至告<br>哀。帝素服御西华门引见，遂命编修王廉往祭，赙白金五十两、帛五十匹。别遣<br>吏部主事林唐臣封日熞为王，赐金印及织金文绮纱罗四十匹。廉既行，帝以汉<br>马援立铜柱镇南蛮，厥功甚伟，命廉就祀之。寻颁科举诏于其国，且以更定岳渎<br>神号及廓清沙漠，两遣官诏告之。日熞遣上大夫阮兼、中大夫莫季龙、下大夫<br>黎元普等谢恩，贡方物。兼卒于道，诏赐其王及使臣，而送兼柩归国。顷之，复<br>仁等还，言却其赆不受，帝嘉之，加赐季龙等。<br>四年春，遣使贡象，贺平沙漠，复遣使随以宁等来朝。其冬，日熞为伯父<br>叔明逼死。叔明惧罪，贡象及方物。逾年至京，礼官见署表非日熞名，诘得其<br>实，诏却之。叔明复朝贡谢罪，且请封。其使者抵言日熞实病死，叔明逊避于<br>外，为国人所推。帝命国人为日熞服，而叔明姑以前王印视事。七年，叔明遣<br>使谢恩，自称年老，乞命弟煓摄政，从之。煓遣使谢恩，请贡期。诏三年一<br>贡，新王世见。寻复遣使贡，帝令所司谕却，且定使者毋过三四人，贡物无厚。<br>十年，煓侵占城，败没。弟炜代立，遣使告哀，命中官陈能往祭。时安南<br>怙强，欲灭占城，反致丧败。帝遣官谕前王叔明毋构衅贻祸，以叔明实主国事也，<br>叔明贡方物谢罪。广西思明土官诉安南犯境，安南亦诉思明扰边。帝移檄数其奸<br>诳罪，敕守臣勿纳其使。炜惧，遣使谢罪，频年贡奄竖、金银、紫金盘、黄金酒<br>尊、象马之属。帝命助教杨盘往使，令馈云南军饷，炜即输五千石于临安。二十<br>一年，帝复命礼部郎中邢文伟赍敕及币往赐。炜遣使谢，复进象。帝以其频烦，<br>且贡物侈，命仍三岁一贡，毋进犀象。时国相黎季犛窃柄，废其主炜，寻弑之，<br>立叔明子日焜昆主国事，仍假炜名入贡。朝廷不知而纳之，越数年始觉，命广西<br>守臣绝其使。季犛惧，二十七年遣使由广东入贡。帝怒，遣宜诘责，却其贡。季<br>犛益惧，明年复诡词入贡。帝虽恶其弑逆，不欲劳师远征，乃纳之。大军方讨龙<br>州赵宗寿，命礼部尚书任亨泰、御史严震直谕日焜，毋自疑。季犛闻言，稍自安。<br>帝又遣刑部尚书杨靖谕令输米八万石，饷龙州军。季犛输一万石，馈金千两、银<br>二万两，言龙州陆道险，请运至凭祥洞。靖不可，令输二万石于沲海江，江距龙<br>州止半日。靖因言：“日焜年幼，国事皆决季犛父子，乃敢观望如此。”时帝以<br>宗寿纳款，移兵征向武诸蛮，遂谕靖令输二万石给军，而免其所馈金银。明年，<br>季犛告前王叔明之讣。帝以叔明本篡弑，吊祭则奖乱，止不行，移檄使知之。<br>思明土官黄广成言：“自元设思明总管府，所辖左江州县，东上思州，南铜<br>柱为界。元征交阯，去铜柱百里立永平寨万户府，遣兵戍守，令交人给其军。元<br>季丧乱，交人攻破永平，越铜柱二百余里，侵夺思明所属丘温、如嶅、庆远、<br>渊、脱等五县地，近又告任尚书置驿思明洞登地。臣尝具奏，蒙遣杨尚书勘实。<br>乞敕安南以五县地还臣，仍画铜柱为界。”帝命行人陈诚、吕让往谕，季犛执不<br>从。诚自为书谕日焜，季犛贻书争，且为日焜书移户部。诚等复命，帝知其终不<br>肯还，乃曰：“蛮夷相争，自古有之。彼恃顽，必召祸，姑俟之。”建文元年，<br>季犛弑日焜，立其子颙。又弑颙，立其弟案，方在襁褓中，复弑之。大杀陈氏宗<br>族而自立，更姓名为胡一元，名其子苍曰胡<imgheight=32width=32border=0src=/bzk/Z056.bmp>，谓出帝舜裔胡公后，僣国号大虞，<br>年号元圣，寻自称太上皇，传位<imgheight=32width=32border=0src=/bzk/Z056.bmp>，朝廷不知也。<br>成祖既承大统，遣官以即位诏告其国。永乐元年，<imgheight=32width=32border=0src=/bzk/Z056.bmp>自署权理安南国事，<br>遣使奉表朝贡，言：“高皇帝时安南王日煃率先输诚，不幸早亡，后嗣绝。臣<br>陈氏甥，为众所推，权理国事，于今四年。望天恩赐封爵，臣有死无二。”事下<br>礼部，部臣疑之，请遣官廉访。乃命行人杨渤等赍敕谕其陪臣父老，凡陈氏继嗣<br>之有无，胡<imgheight=32width=32border=0src=/bzk/Z056.bmp>推戴之诚伪，具以实闻。赉<imgheight=32width=32border=0src=/bzk/Z056.bmp>使者遣还，复命行人吕让、丘智赐绒<br>锦、文绮、纱罗。既而<imgheight=32width=32border=0src=/bzk/Z056.bmp>使随渤等还，进陪臣父老所上表，如<imgheight=32width=32border=0src=/bzk/Z056.bmp>所以诳帝者，乞<br>即赐<imgheight=32width=32border=0src=/bzk/Z056.bmp>封爵。帝乃命礼部郎中夏止善封为安南国王。<imgheight=32width=32border=0src=/bzk/Z056.bmp>遣使谢恩，然帝其国中自<br>若也。<br>思明所辖禄州、西平州、永平寨为所侵夺，帝谕令还，不听。占城诉安南侵<br>掠，诏令修好。<imgheight=32width=32border=0src=/bzk/Z056.bmp>阳言奉命，侵掠如故，且授印章逼为属，又邀夺天朝赐物。<br>帝恶之，方遣官切责，而故陪臣裴伯耆诣阙告难，言：“臣祖父皆执政大夫，死<br>国事。臣母，陈氏近族。故臣幼侍国王，官五品，后隶武节侯陈渴真为裨将。洪<br>武末，代渴真御寇东海。而贼臣黎季犛父子弑主篡位，屠戮忠良，灭族者以百十<br>数，臣兄弟妻孥亦遭害。遣人捕臣，欲加诛醢。臣弃军遁逃，伏处山谷，思诣阙<br>庭，披沥肝胆，展转数年，始睹天日。窃惟季犛乃故经略使黎国髦之子，世事陈<br>氏，叨窃宠荣，及其子苍，亦蒙贵任。一旦篡夺，更姓易名，僣号改元，不恭朝<br>命。忠臣良士疾首痛心，愿兴吊伐之师，隆继绝之义，荡除奸凶，复立陈氏后，<br>臣死且不朽。敢效申包胥之忠，哀鸣阙下，惟皇帝垂察。”帝得奏感动，命所司<br>周以衣食。会老挝送陈天平至，言：“臣天平，前王日烜孙，奣子，日煃<br>弟也。黎贼尽灭陈族，臣越在外州获免。臣僚佐激于忠义，推臣为主以讨贼。方<br>议招军，贼兵见迫，仓皇出走，窜伏岩谷，万死一生，得达老挝。恭闻皇帝陛下<br>入正大统，臣有所依归。匍匐万里，哀诉明庭。陈氏后裔止臣一人，臣与此贼不<br>共戴天。伏祈圣慈垂怜，迅发六师，用章天讨。”帝益感动，命所司馆之。<br><imgheight=32width=32border=0src=/bzk/Z056.bmp>方遣使贺正旦，帝出天平示之，皆错愕下拜，有泣者。伯耆责使者以大义，<br>惶恐不能答。帝谕侍臣：“<imgheight=32width=32border=0src=/bzk/Z056.bmp>父子悖逆，鬼神所不容，而国中臣民共为欺蔽。一<br>国皆罪人也，朕乌能容。”三年命御史李琦、行人王枢赍敕责<imgheight=32width=32border=0src=/bzk/Z056.bmp>，令具篡弑之实<br>以闻。云南宁远州复诉<imgheight=32width=32border=0src=/bzk/Z056.bmp>侵夺七寨，掠其婿女。<imgheight=32width=32border=0src=/bzk/Z056.bmp>遣其臣阮景真从琦等入朝谢罪<br>抵言未尝僣号改元，请迎天平归，奉为主，且退还禄州、宁远地。帝不虞其诈，<br>许之。命行人聂聪赍敕往谕，言：“果迎还天平，事以君礼，当建尔上公，封以<br>大郡。”<imgheight=32width=32border=0src=/bzk/Z056.bmp>复遣景真从聪等还报，迎天平。聪力言<imgheight=32width=32border=0src=/bzk/Z056.bmp>诚可信，帝乃冬天平还国，<br>敕广西左、右副将军黄中、吕毅将兵五千送之。<br>四年，天平陛辞，帝厚加赉，敕封<imgheight=32width=32border=0src=/bzk/Z056.bmp>顺化郡公，尽食所属州县。三月，中等<br>护天平入鸡陵关，将至芹站，<imgheight=32width=32border=0src=/bzk/Z056.bmp>伏兵邀杀天平，中等败还。帝大怒，召成国公朱<br>能等谋，决意讨之。七月命能佩征夷将军印充总兵官，四平侯沐晟佩征夷副将军<br>印为左副将军，新城侯张辅为右副将军，丰城侯李彬、云阳伯陈旭为左、右参将，<br>督师南征。能至龙州病卒，辅代将其军。入安南坡垒关，传檄数一元父子二十大<br>罪，谕国人以辅立陈氏子孙意。师次芹站，遂造浮桥于昌江以济。前锋抵富良江<br>北嘉林县，而辅由芹站西取他道至北江府新福县，谍晟、彬军亦自云南至白鹤，<br>乃遣骠骑将军朱荣往会之。时辅等分道进兵，所至皆克。贼乃缘江树栅，增筑土<br>城于多邦隘，城栅连九百余里，大发江北民二百余万守之。诸江海口皆下木桩，<br>所居东都，严守备，水陆兵号七百万，欲持久以老官军。辅等乃移营三带州个招<br>市江口，造战舰。帝虑贼缓师以待瘴疠，敕辅等必以明年春灭贼。十二月，晟次<br>洮江北岸，与多邦城对垒。辅遣旭攻洮江州，造浮桥济师，遂俱抵城下，攻拔之。<br>贼所恃惟此城，既破，胆裂。大军循富良江南下，遂捣东都。贼弃城走，大军入<br>据之，薄西都。贼大烧宫室，驾舟入海。郡县相继纳款，抗拒者辄击破之。士民<br>上书陈黎氏罪恶，日以百数。<br>五年正月大破季犛于木丸江，宣诏访求陈氏子孙。于是耆老千一百二十余人<br>诣军门，言：“陈氏为黎贼杀尽，无可继者。安南本中国地，乞仍入职方，同内<br>郡。”辅等以闻。寻大破贼于富良江，季犛父子以数舟遁去。诸军水陆并追，次<br>茶笼县，知季犛走乂安，遂循举厥江，追至日南州奇罗海口，命柳升出海追之。<br>贼数败，不能军。五月获季犛及伪太子于高望山，安南尽平。群臣请如耆老言，<br>设郡县。<br>六月朔，诏告天下，改安南为交阯，设三司：以都督佥事吕毅掌都司事，黄<br>中副之，前工部侍郎张显宗、福建布政司左参政王平为左、右布政使，前河南按<br>察使阮友彰为按察使，裴伯耆授右参议，又命尚书黄福兼掌布、按二司事。设交<br>州、北江、谅江、三江、建平、新安、建昌、奉化、清化、镇蛮、谅山、新平、<br>演州、乂安、顺化十五府，分辖三十六州，一百八十一县。又设太原、宣化、嘉<br>兴、归化、广威五州，直隶布政司，分辖二十九县。其他要害，咸设卫所控制之。<br>乃敕有司，陈氏诸王被弑者咸予赠谥，建祠治冢，各置洒扫二十户。宗族被害者<br>赠官，军民死亡暴露者瘗埋之。居官者仍其旧，与新除者参治。黎氏苛政一切蠲<br>除，遭刑者悉放免。礼待高年硕德。鳏寡孤独无告者设养济院。怀才抱德之彦敦<br>遣赴京。又诏访求山林隐逸、明经博学、贤良方正、孝弟力田、聪明正直、廉能<br>干济、练达吏事、精通书算、明习兵法及容貌魁岸、诏言便利、膂力勇敢、阴阳<br>术数、医药方脉诸人，悉以礼敦致，送京录用。于是张辅等先后奏举九千余人。<br>九月，季犛、苍父子俘至阙下，与伪将相胡杜等悉属吏。赦苍弟卫国大王澄、子<br>芮，所司给衣食。<br>六年六月，辅等振旅还京，上交阯地图，东西一千七百六十里，南北二千八<br>百里。安抚人民三百一十二万有奇，获蛮人二百八万七千五百有奇，象、马、牛<br>二十三万五千九百有奇，米粟一千三百六十万石，船八千六百七十余艘，军器二<br>百五十三万九千八百。于是大行封赏，辅进英国公，晟黔国公，余叙赉有差。<br>时中朝所置吏，务以宽厚辑新造，而蛮人自以非类，数相惊恐。陈氏故官简<br>定者，先降，将遣诣京师，偕其党陈希葛逃去，与化州伪官邓悉、阮帅等谋乱。<br>定乃僣大号，纪元兴庆，国曰大越。出没乂安、化州山中，伺大军还，即出攻盘<br>滩咸子关，扼三江府往来孔道，寇交州近境。慈廉、威蛮、上洪、天堂、应平、<br>石室诸州县皆向应，守将屡出讨，皆无功。事闻，命沐晟为征夷将军，统云南、<br>贵州、四川军四万人，由云南征讨。而遣使赍敕招降者予世官。贼不应，晟与战<br>生厥江，大败，吕毅及参赞尚书刘俊死之。<br>七年，败书闻，益发南畿、浙江、江西、福建、湖广、广东、广西军四万七<br>千人，从英国公辅征之。辅以贼负江海，不利陆师，乃驻北江仙游，大造战舰，<br>而抚诸遭寇逋播者，遂连破慈廉、广威诸营栅。侦其党邓景异扼南策州卢渡江太<br>平桥，乃进军咸子关。伪金吾将军阮世每众二万，对岸立寨栅，列船六百余艘，<br>树桩东南以扞蔽。时八月，西北风急，辅督陈旭、朱广、俞让、方政等舟齐进，<br>炮矢飙发，斩首三千级，生擒伪监门将军潘低等二百余人，获船四百余艘。遂进<br>击景异，景异先走，乃定交州、北江、谅江、新安、建昌、镇蛮诸府。追破景异<br>太平海口，获其党范必栗。<br>时阮帅等推简定为太上皇，别立陈季扩为帝，纪元重光。乃遣使自称前安南<br>王孙，求封爵。辅叱斩之，由黄江、阿江、大安海口至福成江，转入神投海口，<br>尽去贼所树桩栅。十余日抵清化，水陆毕会。定已奔演州，季扩走乂安，帅、景<br>异等亦散亡。于是驻军，捕余党。定走美良县吉利栅，辅等穷追及之。定走入山，<br>大索不得，遂围之，并其伪将相陈希葛、阮汝励、阮晏等俱就擒。<br>先是，贼党阮师桧僣王，与伪金吾上将军杜元措等据东潮州安老县之宜阳社，<br>众二万余人。八年正月，辅进击之，斩首四千五百余级，擒其党范支、陈原卿、<br>阮人柱等二千余人，悉斩之，筑京观。辅将班师，言：“季扩及党阮帅、胡具、<br>邓景异等尚在演州、晙安，逼清化。而邓熔塞神投福成江口，据清化要路，出没<br>乂安诸处。若诸军尽还，恐沐晟兵少不敌。请留都督江浩，都指挥俞让、花英、<br>师祐等军，佐晟守御。”从之。五月，晟追季扩至虞江，贼弃栅遁。追至古灵县<br>及会潮、灵长海口，斩首三千余级，获伪将军黎弄。季扩大蹙，奉表乞降。帝心<br>知其诈，姑许之，诏授交阯布政使，阮帅、胡具、邓景异、邓熔并都指挥，陈原<br>樽右参政，潘季祐按察副使。诏既下，念贼无悛心，九年复命辅督军二万四千，<br>合晟军讨之。贼据月常江，树桩四十余丈，两崖置栅二三里，列船三百余艘，设<br>伏山右。秋，辅、晟等水陆并进，阮帅、胡具、邓景异、邓钅容等来拒。辅令朱<br>广等连舰拔桩以进，自率方政等以步队剿其伏兵，水陆夹攻。贼大败，帅等皆散<br>走。生擒伪将军邓宗稷、黎德彝、阮忠、阮轩等，获船百二十艘。辅乃督水军剿<br>季扩，闻石室、福安诸州县伪龙虎将军黎蕊等断锐江浮桥阻生厥江交州后卫道路，<br>遂往征之。蕊及范慷来拒，蕊中矢死。斩伪将军阮陀，获伪将军杨汝梅、防御使<br>冯翕，斩首千五百级，追杀余贼殆尽。慷及杜个旦、邓明、阮思瑊等亦就擒。<br>十年，辅督方政等击贼舟于神投海，大败之，擒伪将军陈磊、邓汝戏等。阮<br>帅等远遁，追之不及。辅军至乂安土黄，伪少保潘季祐等请降，率伪官十七人上<br>谒。辅承制授季祐按察副使，署乂安府事。于是伪将军、观察、安抚、招讨诸使<br>陈敏、阮士勤、陈全勖、陈全敏等相继降。明年，辅及晟合军至顺州。阮帅等设<br>伏爱子江，而据昆传山险，列象阵迎敌。诸军大破之，生擒伪将军潘径、阮徐等<br>五十六人，追至爱母江。贼溃散，邓钅容弟伪侯铁及将军潘鲁、潘勤等尽降。明<br>年春，进军政和。贼帅胡同降，言伪大将军景异率党黎蟾等七百人逃暹蛮昆蒲栅。<br>遂进罗蒙江，舍骑步行，比至，贼已遁。追至叱蒲捺栅，又遁。昏夜行二十余里，<br>闻更鼓声，辅率政等衔枚疾趋，黎明抵叱蒲干栅，江北贼犹寨南岸。官军渡江围<br>之，矢中景异胁，擒之。镕及弟鈗亡走，追擒之，尽获其众。别将朱广追伪大<br>将军阮帅于暹蛮，大搜暹人关诸山，获帅及季扩等家属。帅逃南灵州，依土官阮<br>茶汇。指挥薛聚追获帅，斩茶汇。初，邓镕之就执也，季扩逃乂安竹排山。辅遣<br>都指挥师祐袭之，走老挝。祐踵其后，老挝惧官军躏其地，请自缚以献。辅檄索<br>之，令祐深入，克三关，抵金陵个，贼党尽奔，遂获季扩及其弟伪相国驩国王季<br>揝，他贼尽平。明年二月，辅、晟等班师入京。四月复命辅佩征夷将军印，出<br>镇。十四年召还。明年命丰城侯李彬代镇。<br>交人故好乱。中官马骐以采办至，大索境内珍宝，人情骚动，桀黠者鼓煽之，<br>大军甫还，即并起为乱。陆那阮贞，顺州黎核、潘强与土官同知陈可论、判官阮<br>昭、千户陈忷、南灵州判官阮拟、左平知县范伯高、县丞武万、百户陈已律等<br>一时并反。彬皆遣将讨灭之，而反者犹不止。俄乐巡检黎利、四忙故知县车绵之<br>子三、乂安知府潘僚、南灵州千户陈顺庆、乂安卫百户陈直诚，亦乘机作乱。其<br>他奸宄，范软起俄乐，武贡、黄汝曲起偈江，侬文历起丘温，陈木果起武定，阮<br>特起快州，吴巨来起善誓，郑公证、黎侄起同利，陶强起善才，丁宗老起大湾，<br>范玉起安老，皆自署官爵，杀将吏，焚庐舍。有杨恭、阮多者，皆自称王，署其<br>党韦五、谭兴邦、阮嘉为太师、平章，与群寇相倚，而潘僚、范玉尤猖獗。僚者，<br>故乂安知府季祐子也，嗣父职，不堪马骐虐，遂反。土官指挥路文律、千户陈苔<br>等从之。玉为涂山寺僧，自言天降印剑，遂僣称罗平王，纪元永宁，与范善、吴<br>中、黎行、陶承等为乱，署为相国、司空、大将军，攻掠城邑。彬东西征剿，日<br>不暇给。中朝以贼久未平，十八年命荣昌伯陈智为左参将，助之。又降敕责彬曰：<br>“叛寇潘僚、黎利、车三、侬文历等迄今未获，兵何时得息，民何时得安。宣广<br>为方略，速奏荡平。”彬皇恐，督诸将追剿。明年秋，贼悉破灭，惟黎利不能得。<br>利初仕陈季扩为金吾将军，后归正，用为清化府俄乐县巡检，邑邑不得志。<br>及大军还，遂反，僣称平定王，以弟石为相国，与其党段莽、范柳、范晏等放兵<br>肆掠。官军讨之，生擒晏等，利遁去。久之，出据可蓝栅行劫。诸将方政、师祐<br>剿获其伪将军阮个立等，利逃匿老挝。及政等还，利潜出，杀玉局巡检。已，复<br>出掠磊江，每追击辄遁去。及群盗尽灭，利益深匿。彬奏言：“利窜老挝，老挝<br>请官军毋入，党尽发所部兵捕利。今久不遣，情叵测。”帝疑老挝匿贼，令彬送<br>其使臣至京诘问，老挝乃逐利。二十年春，彬卒，诏智代彬。二十一年，智追利<br>于宁化州车来县，败之，利复远窜。明年秋，智奏利初逃老挝，后被逐归瑰县。<br>官军进击，其头目范仰等已率男妇千六百人降，利虽求抚，愿以所部来归，而止<br>俄乐不出，造国器未已，必当进兵。奏至，会仁宗以践阼大赦天下，因敕智善抚<br>之，而利已寇茶笼州，败方政军，杀指挥伍云。<br>利未叛时，与镇守中官山寿善。至是寿还朝，力言利与己相信，今往谕之，<br>必来归。帝曰：“此贼狡诈，若为所绐，则其势益炽，不易制也。”寿叩头言：<br>“如臣往谕，而利不来，臣当万死。”帝颔之，遣寿赍敕授利清化知府，慰谕甚<br>至。敕甫降，利已寇清化，杀都指挥陈忠。利得敕，无降意，即借抚愚守臣，佯<br>言俟秋凉赴官，而寇掠不已。时洪熙改元，铸将军印分颁边将，智得征夷副将军<br>印，又命安平伯李宁往佐之。智素无将略，惮贼，因借抚以愚中朝，且与方政迕，<br>遂顿兵不进。贼益无所忌，再围茶笼，智等坐视不救。阅七月，城中粮尽，巡按<br>御史以闻，奏至而仁宗崩。宣宗初即位，敕责智及三司官。智等不为意，茶笼遂<br>陷，知州琴彭死之。尚书掌布按二司陈洽言：“利虽乞降，内携贰，既陷茶笼，<br>复结玉麻土官、老挝酋长与之同恶。始言俟秋凉，今秋已过，复言与参政梁汝笏<br>有怨，乞改授茶笼州，而遣逆党潘僚、路文律等往嘉兴、广威诸州招集徒众，势<br>日滋蔓。乞命总兵者速行剿灭。”奏上，为降敕切责，期来春平贼。智始惧，与<br>政薄可留关，败还，至茶笼又败。政勇而寡谋，智懦而多忌，素不相能，而山寿<br>专招抚，拥兵晙安不救，是以屡败。<br>宣德元年春，事闻，复降敕切责。时渠魁未平，而小寇蜂起，美留潘可利助<br>逆，宣化周庄、太原黄庵等结云南宁远州红衣贼大掠。帝敕沐晟剿宁远，又发西<br>南诸卫军万五千、弩手三千赴交阯，且敕老挝不得容叛人。四月，命成山侯王通<br>为征夷将军，都督马瑛为参将，往讨黎利。削陈智、方政职，充为事官。通未至，<br>贼犯清化。政不出战，都指挥王演击败之。诏大赦交阯罪人，黎利、潘僚降亦授<br>职；停采办金银、香货，冀以弭贼，而贼无悛心。政督诸军进讨，李安及都指挥<br>于瓒、谢凤、薛聚、朱广等先奔，政由此败，俱谪为事官，立功赎罪。未几，智<br>遣都指挥袁亮击贼黎善于广威州，欲渡河，土官何加伉言有伏。亮不从，遣指挥<br>陶森、钱辅等渡河，中伏并死，亮亦被执。善遂分兵三道犯交州，其攻下关者为<br>都督陈浚所败，攻边江小门者为李安所败，善夜走。通闻之，亦分兵三道出击。<br>马瑛败贼清威，至石室与通会，俱至应平宁桥。士卒行泥泞中，遇伏兵，大败。<br>尚书陈洽死焉，通亦中胁还。利在乂安闻之，鼓行至清潭，攻北江，进围东关。<br>通素无战功，以父真死事封。朝廷不知其庸劣，误用之。一战而败，心胆皆丧，<br>举动乖张，不奉朝命，擅割清化以南地予贼，尽撤官吏军民还东关。惟清化知州<br>罗通不从，利移兵攻之不下。贼分兵万人围隘留关，百户万琮奋击，乃退。帝闻<br>通败，大骇，命安远侯柳升为总兵官，保定伯梁铭副之，督师赴讨，又命沐晟为<br>征南将军，兴安伯徐亨、新宁伯谭忠为左、右副将军，从云南进兵，两军共七万<br>余人。复敕通固守，俟升。<br>二年春，利犯交州。通与战，斩伪太监黎秘及太尉、司徒、司空等官，获首<br>级万计。利破胆奔遁，诸将请乘势追之，通逗留三日。贼知其怯，复立寨浚濠，<br>四出剽掠。三月复发三万三千人，从柳升、沐晟征讨。贼分兵围丘温，都指挥孙<br>聚力拒之。先是，贼以昌江为大军往来要道，发众八万余人来攻，都指挥李任等<br>力拒，杀贼甚众。阅九月，诸将观望不救，贼惧升大军至，攻益力。夏四月，城<br>陷，任死之。时贼围交州久，通闭城不敢出，贼益易之，致书请和。通欲许之，<br>集众议，按察使杨时习曰：“奉命讨贼，与之和，而擅退师，何以逃罪！”通怒，<br>厉声叱之，众不敢言，遂以利书闻。<br>升奉命久，俟诸军集，九月始抵隘留关。利既与通有成言，乃诡称陈氏有后，<br>率大小头目具书诣升军，乞罢兵，立陈氏裔。升不启封，遣使奏闻。无何，升进<br>薄倒马坡，陷殁，后军相继尽殁。通闻，惧甚，大集军民官吏，出下哨河，立坛<br>与利盟誓，约退师。遂遣官偕贼使奉表及方物进献。沐晟军至水尾，造船将进，<br>闻通已议和，亦引退，贼乘之，大败。<br>鸿胪寺进贼与升书，略言：“高皇帝龙飞，安南首朝贡，特蒙褒赏，锡以玉<br>章。后黎贼篡弑，太宗皇帝兴师讨灭，求陈氏子孙。陈族避祸方远窜，故无从访<br>求。今有遗嗣皓，潜身老挝二十年，本国人民不忘先王遗泽，已访得之。倘蒙转<br>达黼宸，循太宗皇帝继绝明诏，还其爵土，匪独陈氏一宗，实蛮邦亿万生民之幸。<br>”帝得书颔之。明日，皓表亦至，称“臣皓，先王暊三世嫡孙”，其词与利书<br>略同。帝心知其诈，欲藉此息兵，遂纳其言。初，帝嗣位，与杨士奇、杨荣语交<br>阯事，即欲弃之。至是，以表示廷臣，谕以罢兵息民意。士奇、荣力赞之，惟蹇<br>义、夏原吉不可。然帝意已决，廷臣不敢争。十一月朔，命礼部左寺郎李琦、工<br>部右侍郎罗汝敬为正使，右通政黄骥、鸿胪卿徐永达为副使，赍诏抚谕安南人民，<br>尽赦其罪，与之更新，令具陈氏后人之实以闻。因敕利以兴灭继绝之意，并谕通<br>及三司官，尽撤军民北还。诏未至，通已弃交阯，由陆路还广西，中官山寿、马<br>骐及三司守令，由水路还钦州。凡得还者止八万六千人，为贼所杀及拘留者不可<br>胜计。天下举疾通弃地殃民，而帝不怒也。<br>三年夏，通等至京，文武诸臣合奏其罪，廷鞫具服，乃与陈智、马瑛、方政、<br>山寿、马骐及布政使弋谦，俱论死下狱，籍其家。帝终不诛，长系待决而已。骐<br>恣虐激变，罪尤重，而谦实无罪，皆同论，时议非之。廷臣复劾沐晟、徐亨、谭<br>忠逗留及丧师辱国罪，帝不问。<br>琦等还朝，利遣使奉表谢恩，诡言皓于正月物故，陈氏子孙绝，国人推利守<br>其国，谨俟朝命。帝亦知其诈，不欲遽封，复遣汝敬、永达谕利及其下，令访陈<br>氏，并尽还官吏人民及其眷属。明年春，汝敬等还，利复言陈氏无遗种，请别命。<br>因贡方物及代身金人。又言：“臣九岁女遭乱离散，后知马骐携归充宫婢，臣不<br>胜儿女私，冒昧以请。”帝心知陈氏即有后，利必不言，然以封利无名，复命琦、<br>汝敬敕谕再访，且以利女病死告之。<br>五年春，琦等还，利遣使贡金银器方物，复饰词具奏，并具头目耆老奏请令<br>利摄国政。使臣归，帝复以访陈氏裔，还中国遗民二事谕之，词不甚坚。明年夏，<br>利遣使谢罪，以二事饰词对，复进头目耆老奏，仍为利乞封。帝乃许之，命礼部<br>右侍郎章敞、右通政徐琦赍敕印，命利权署安南国事。利遣使赍表及金银器方物，<br>随敞等入贡。七年二月达京师，比还，利及使臣皆有赐。明年八月来贡，命兵部<br>侍郎徐琦等与其使偕行，谕以顺天保民之道。是年，利卒。利虽受敕命，其居国<br>称帝，纪元顺天，建东、西二都，分十三道：“曰山南、京北、山西、海阳、安<br>邦、谅山、太原、，明光、谅化、清华、晙安、，顺化、广南。各设承政司、宪<br>察司、总兵使司，拟中国三司。东都在交州府，西都在清华府。置百官，设学校，<br>以经义、诗赋二科取士，彬彬有华风焉。僣位六年，私谥太祖。子麟继，麟一名<br>龙。自是其君长皆有二名，以一名奏天朝，贡献不绝如常制。麟遣使告讣，命侍<br>郎章敞、行人侯琎敕麟权署国事。明年遣使入贡谢恩。<br>正统元年四月以宣宗宾天，遣使进香。又以英宗登极及尊上太皇太后、皇太<br>后位号，并遣使表贺，贡方物。闰六月复贡。帝以陈氏宗支既绝，欲使麟正位，<br>下廷议，咸以为宜。乃命兵部右侍郎李郁、左通政李亨赍敕印，封麟为安南国王。<br>明年遣使入贡谢恩。时安南思郎州土官攻掠广西安平、思陵二州，据二峒二十一<br>村。帝命给事中汤鼐、行人高寅敕麟还侵地。麟奉命，遣使谢罪，而诉安平、思<br>陵土官侵掠思郎。帝令守臣严饬。七年，安南贡使还，令赍皮弁冠服、金织袭衣<br>赐其王。是岁，麟卒，私谥太宗。改元二：绍平六年，大宝三年。子浚继，一名<br>基隆，遣使告讣。命光禄少卿宋杰、兵科都给事中薛谦持节册封为国王。浚遣将<br>侵占城，夺新州港，掳其王摩诃贲该以归。帝为立新王摩诃贵来，敕安南使，谕<br>浚归其故王。浚不奉诏，侵掠人口至三万三千余，占城入诉。<br>景泰元年赐敕戒浚，迄不奉诏。四年遣使贺册立皇太子。天顺元年遣使入贡，<br>乞赐衮冕，如朝鲜例，不从。其使者乞以土物易书籍、药材，从之。二年遣使贺<br>英宗复辟。三年十月，其庶兄谅山王琮弑之而自立。浚改元二：大利十一年，延<br>宁六年。私谥仁宗。琮，一名宜民，篡位九月，改元天与，为国人所诛，贬厉德<br>侯，以浚弟灏继。灏，一名思诚。初，琮弑浚，以游湖溺死奏。天朝不知，将遣<br>官吊祭。琮恐天使至觉其情，言礼不吊溺，不敢烦天使，帝即已之。使者言浚无<br>子，请封琮。命通政参议尹旻、礼科给事中王豫往封。未入境，闻琮已诛，灏嗣<br>位，即却还。灏连遣使朝贡请封，礼官疑其诈，请命广西守臣核实奏请，从之。<br>使臣言：“礼，生有封，死有祭。今浚死既白，请赐祭。”乃命行人往祭。六年<br>二月命侍读学士钱溥、给事中王豫封灏为国王。<br>宪宗践阼，命尚宝卿凌信、行人邵震赐王及妃彩币。灏遣使来贡，因请冕服，<br>不从，但赐皮弁冠服及纱帽犀带。成化元年八月以英宗宾天，遣使进香，命赴裕<br>陵行礼。<br>灏雄桀，自负国富兵强，辄坐大。四年侵据广西凭祥。帝闻，命守臣谨备之。<br>七年破占城，执其王盘罗茶全，逾三年又破之，执其王盘罗茶悦，遂改其国为交<br>南州，设兵戍守。安南贡道，故由广西。时云南镇守中官钱能贪恣，遣指挥郭景<br>赍敕取其货。灏素欲窥云南，遂以解送广西龙州罪人为词，随景假道云南入京，<br>索夫六百余，且发兵继其后，云南大扰。兵部言云南非贡道，龙州罪人宜解广西，<br>不必赴京。乃令守臣檄谕，且严边备。灏既得凭祥，灭占城，遂侵广东琼、雷，<br>盗珠池。广西之龙州、右平，云南之临安、广南、镇安，亦数告警。诏守臣诘之，<br>辄诡词对。庙堂务姑息，虽屡降敕谕，无厉词。灏益玩侮无畏忌，言：“占城王<br>盘罗茶全侵化州道，为其弟盘罗茶悦所弑，因自立。及将受封，又为子茶质苔所<br>弑。其国自乱，非臣灏罪。”中朝知其诈，不能诘，但劝令还其土宇。灏奏言：<br>“占城非沃壤，家鲜积贮，野绝桑麻，山无金宝之收，海乏鱼盐之利，止产象牙、<br>犀角、乌木、沉香。得其地不可居，得其民不可使，得其货不足富，此臣不侵夺<br>占城故也。明诏令臣复其土宇，乞遣朝使申画郊圻，俾两国边陲休息，臣不胜至<br>愿。”时占城久为所据，而其词诞如此。<br>先是，安南入贡，多携私物，道凭祥、龙州，乏人转运，辄兴仇衅。会遣使<br>贺册立皇太子，有诏禁饬之。十五年冬，灏遣兵八百余人，越云南蒙自界，声言<br>捕盗，擅结营筑室以居。守臣力止之，始退。灏既破占城，志意益广，亲督兵九<br>万，开山为三道，攻破哀牢，侵老挝，复大破之，杀宣慰刀板雅、兰、掌父子三<br>人，其季子怕雅赛走八百以免。灏复积粮练兵，颁伪敕于车里，征其兵合攻八百。<br>将士暴死者数千，咸言为雷霆所击。八百乃遏其归路，袭杀万余人，灏始引还。<br>帝下廷议，请令广西布政司檄灏敛兵，云南、两广守臣戒边备而已。既而灏言未<br>侵老挝，且不知八百疆宇何在，语甚诳诞。帝复慰谕之，迄不奉命。十七年秋，<br>满剌加亦以被侵告，帝敕使谕令睦邻保国。未几，使臣入贡，请如暹罗、爪哇例<br>赐冠带。许之，不为例。<br>孝宗践阼，命侍读刘戩诏谕其国。其使臣来贡，以大丧免引奏。弘治三年，<br>时占城王古来以天朝力得还国，复诉安南见侵。兵部尚书马文升召安南使臣曰：<br>“归谕尔主，各保疆土享太平。不然，朝廷一旦赫然震怒，天兵压境，如永乐朝<br>事，尔主得无悔乎？”安南自是有所畏。十年，灏卒，私谥圣宗。其改元二：光<br>顺十年，洪德二十八年。子晖继，一名鏳，遣使告讣，命行人徐钰往祭。寻赐<br>晖皮弁服、金犀带。其使臣言，国主受王封，赐服与臣下无别，乞改赐。礼官言：<br>“安南名为王，实中国臣也。嗣王新立，必赐皮弁冠服，使不失主宰一国之尊，<br>又赐一品常服，俾不忘臣事中国之义。今所请，紊乱祖制，不可许。然此非使臣<br>罪，乃通事者导之妄奏，安惩。”帝特宥之。十七年，晖卒，私谥宪宗，其改元<br>曰景统。子氵牵继，一名敬甫，七月而卒，私谥肃宗。弟谊继，一名璿。<br>武宗践阼，命修撰伦文叙、给事中张弘至诏谕其国。谊亦遣使告讣，命官致<br>祭如常仪。正德元年册为王。谊宠任母党阮种、阮伯胜兄弟，恣行威虐，屠戮宗<br>亲，鸩杀祖母。种等怙宠窃权，四年逼谊自杀，拥立其弟伯胜，贬谊为厉愍王。<br>国人黎广等讨诛之，立灏孙晭，改谥谊威穆帝。谊在位四年，改元端庆。晭，<br>一名滢，七年受封，多行不义。十一年，社堂烧香官陈皓与二子昺、升作乱，杀<br>晭而自立。诡言前王陈氏后，仍称大虞皇帝，改元应天，贬晭为灵隐王。<br>晭臣都力士莫登庸初附皓，后与黎氏大臣阮私裕等起兵讨之。皓败走，获昺及<br>其党陈璲等。皓与升奔谅山道，据长宁、太原、清节三府自保。登庸等乃共立<br>晭兄灏之子譓，改谥晭襄翼帝。晭在位七年，改元洪顺。譓将请封，<br>因国乱不果。以登庸有功，封武川伯，总水陆诸军。既握兵柄，潜蓄异志。黎氏<br>臣郑绥，以譓徒拥虚位，别立其族子酉榜，发兵攻都城。譓出走，登庸击破<br>绥兵，捕酉榜杀之，益恃功专恣，遂逼妻譓母，迎譓归，自为太傅仁国公。<br>十六年率兵攻陈皓，皓败走死。<br>嘉靖元年，登庸自称安兴王，谋弑譓。譓母以告，乃与其臣杜温润间行<br>以免，居于清华。登庸立其庶弟广，迁居海东长庆府。世宗践阼，命编修孙承恩、<br>给事中俞敦诏谕其国。至龙州，闻其国大乱，道不通，乃却还。四年夏，譓遣<br>使间道通贡，并请封，为登庸所阻。明年春，登庸赂钦州判官唐清，为广求封。<br>总督张嵿逮清，死于狱。六年，登庸令其党危范嘉谟伪为广禅诏，篡其位，<br>改元明德，立子方瀛为皇太子。旋鸩杀Ａ２，谥为恭皇帝。逾年，遣使来贡，至谅<br>山城，被攻而还。九年，登庸禅位于方瀛，自称太上皇，移居都斋、海阳，为方<br>瀛外援，作《大诰》五十九条，颁之国中。方瀛改元大正。其年九月，黎譓卒<br>于清华，国亡。<br>十五年冬，皇子生，当颁诏安南。礼官夏言言：“安南不贡已二十年，两广<br>守臣谓黎譓、黎Ａ２均非黎晭应立之嫡，莫登庸陈皓俱彼国纂逆之臣，宜遣官<br>按问，求罪人主名。且前使既以道阻不通，今宜暂停使命。帝以安南叛逆昭然，<br>宜急遣官往勘，命言会兵部议征讨。言及本兵张瓒等力言逆臣篡主夺国，朝贡不<br>修，决宜致讨。乞先遣锦衣官二人往核其实，敕两广、云南守臣整兵积饷，以俟<br>师期，制可。乃命千户陶凤仪、郑玺等，分往广西、云南，诘罪人主名，敕四川、<br>贵州、湖广、福建、江西守臣，预备兵食，候征调。户部侍郎唐胄上疏，力陈用<br>兵七不可，语详其传中，末言：“安南虽乱，犹频奉表笺，具方物，款关求入。<br>守臣以其姓名不符，拒之。是彼欲贡不得，非负固不贡也。”章下兵部，亦以为<br>然，命俟勘官还更议。<br>十六年，安南黎宁遣国人郑惟僚等赴京，备陈登庸篡弑状，言：“宁即譓<br>子。譓卒，国人立宁为世孙，权主国事。屡驰书边臣告难，俱为登庸邀杀。乞<br>兴师问罪，亟除国贼。”时严嵩掌礼部，谓其言未可尽信，请羁之，待勘官回奏，<br>从之。寻召凤仪等还，命礼、兵二部会廷臣议，列登庸十大罪，请大振宸断，克<br>期徂征。乃起右都御史毛伯温于家，参赞军务，命户部侍郎胡琏、高公韶先驰云、<br>贵、两广调度军食，以都督佥事江桓、牛桓为左、右副总兵，督军征讨，其大将<br>需后命。兵部复奉诏，条用兵机宜十二事。独侍郎潘珍持不可，抗疏切谏。帝怒，<br>褫其职。两广总督潘旦亦驰疏请停前命，言：“朝廷方兴问罪之师，登庸即有求<br>贡之使，宜因而许之，戒严观变，以待彼国之自定。”严嵩、张瓒窥帝旨，力言<br>不可宥，且言黎宁在清都图恢复，而旦谓彼国俱定，上表求贡，决不可许。旦疏<br>遂寝。五月，伯温至京，奏上方略六事，以旦不可共事，请易之，优旨褒答。及<br>兵部议上，帝意忽中变，谓黎宁诚伪未审，令三方守臣从宜抚剿，参赞、督饷大<br>臣俱暂停，旦调用，以张经代之。时御史徐九皋、给事中谢廷氵茝以修省陈言，亦<br>请罢征南之师。八月，云南巡抚汪文盛以获登庸间谍及所撰伪《大诰》上闻。帝<br>震怒，命守臣仍遵前诏征讨。时文盛招纳黎氏旧臣武文渊得其进兵地图，谓登庸<br>以可破，遂上之朝。广东按臣余光言：“莫之篡黎，犹黎之篡陈，不足深较。但<br>当罪其不庭，责以称臣修贡，不必远征，疲敝中国。臣已遣使宣谕，彼如来归，<br>宜因以抚纳。”帝以光轻率，夺禄一年。文盛即传檄安南，登庸能束身归命，籍<br>上舆图，待以不死。于是登庸父子遣使奉表乞降，且投牒文盛及黔国公沐朝辅，<br>具述黎氏衰乱，陈皓叛逆，己与方瀛有功，为国人归附，所有土地，已载《一统<br>志》中，乞贳其罪，修贡如制。朝辅等以十七年三月奏闻，而黎宁承前诏，惧天<br>朝竟纳其降，备以本国篡弑始末及军马之数、水陆进兵道里来上。俱下兵部，集<br>廷臣议。佥言莫氏罪不可赦，亟宜进师。请以原推咸宁侯仇鸾总督军务，伯温仍<br>为参赞，从之。张经上言：“安南进兵之道有六，兵当用三十万，一岁之饷当用<br>百六十万，造舟、市马、制器、犒军诸费又须七十余万。况我调大众，涉炎海，<br>与彼劳逸殊势，不可不审处也。”疏方上，钦州知州林希元又力陈登庸可取状。<br>兵部不能决，复请廷议。及议上，帝不悦曰：“朕闻卿士大夫私议，咸谓不当兴<br>师。尔等职司邦政，漫无主持，悉委之会议。既不协心谋国，其已之。鸾、伯温<br>别用。”<br>十八年册立皇太子，当颁诏安南。特起黄绾为礼部尚书，学士张治副之，往<br>使其国。命甫下，方瀛遣使上表降，并籍其土地、户口，听天朝处分，凡为府五<br>十有三，州四十有九，县一百七十有六。帝纳之，下礼、兵二部协议。至七月，<br>绾犹未行，以忤旨落职，遂停使命。初，征讨之议发自夏言，帝既责绾，因发怒<br>曰：“安南事，本一人倡，众皆随之。乃讪上听言计，共作慢词。此国应弃应讨，<br>宜有定议，兵部即集议以闻。”于是瓒及廷臣惶惧，请如前诏，仍遣鸾、伯温南<br>征。如登庸父子束手归命，无异心，则待以不死，从之。登庸闻，大喜。<br>十九年，伯温等抵广西，传檄谕以纳款宥罪意。时方瀛已卒，登庸即遣使请<br>降。十一月率从子文明及部目四十二人入镇南关，囚首徒跣，匍匐叩头坛上，进<br>降表，伯温称诏赦之。复诣军门匍匐再拜，上土地军民藉，请奉正朔，永为藩臣。<br>伯温等宣示威德，令归国俟命。疏闻，帝大喜，命削安南国为安南都统使司，授<br>登庸都统使，秩从二品，银印。旧所僣拟制度悉除去，改其十三道为十三宣抚司，<br>各设宣抚、同知、副使、佥事，听都统黜陟。广西岁给《大统历》，仍三岁一贡<br>以为常。更令核黎宁真伪，果黎氏后，割所据四府奉其祀事，否则已之。制下，<br>登庸悚惕受命。<br>二十二年，登庸卒，方瀛子福海嗣，遣宣抚同知阮典敬等来朝。二十五年，<br>福海卒，子宏瀷嗣。初，登庸以石室人阮敬为义子，封西宁侯。敬有女嫁方瀛<br>次子敬典，因与方瀛妻武氏通，得专兵柄。宏瀷立，方五岁，敬益专恣用事。<br>登庸次子正中及文明避之都斋，其同辈阮如桂、范子仪等亦避居田里。敬举兵逼<br>都斋，正中、如桂、子仪等御之，不胜。正中、文明率家属奔钦州，子仪收残卒<br>遁海东。敬诡称宏瀷殁，以迎立正中为词，犯钦州，为参将俞大猷所败，诛死。<br>宏瀷初立时，遣使黎光贲来贡，至南宁，守臣以闻。礼官以其国内乱，名分未<br>定，止来使勿进，而令守臣核所当立者。至三十年事白，命授宏瀷都统使，赴<br>关领牒。会部目黎伯骊与黎宁臣郑检合兵来攻，宏瀷奔海阳，不克赴。光贲等<br>留南宁且十五年，其偕来使人物故大半。宏瀷祈守臣代请，诏许入京，其都统<br>告身，仍俟宏瀷赴关则给。四十三年，宏瀷卒，子茂洽嗣。万历元年授都统<br>使。三年遣使谢恩，贺即位，进方物，又补累年所缺之贡。<br>时莫氏渐衰，黎氏复兴，互相构兵，其国益多故。始黎宁之据清华也，仍僣<br>帝号，以嘉靖九年改元元和。居四年，为登庸所攻，窜占城界。国人立其弟宪，<br>改元光照。十五年廉知宁所在，迎归清华，后迁于漆马江。宁卒，其臣郑检立宁<br>子宠。宠卒，无子，国人共立黎晖四世孙维邦。维邦卒，检子松立其子维潭，世<br>居清华，自为一国。<br>万历十九年，维潭渐强，举兵攻茂洽，茂洽败奔嘉林县。明年冬，松诱土人<br>内应，袭杀茂洽，夺其都统使印，亲党多遇害。有莫敦让者，奔防城告难，总督<br>陈蕖以闻。松复擒敦让，势益张。茂洽子敬恭与宗人履逊等奔广西思陵州，莫履<br>机奔钦州。独莫敬邦有众十余万，起京北道，击走黎党范拔萃、范百禄诸军，敦<br>让得复归。众乃推敬邦署都统，诸流寓思陵、钦州者悉还。黎兵攻南策州，敬邦<br>被杀，莫氏势益衰。敬恭、敬用屯谅山高平，敬璋屯东海新安，惧黎兵追索，窜<br>至龙州、凭祥界，令土官列状告当事。维潭亦叩关求通贡，识以国王金印。<br>二十一年，广西巡抚陈大科等上言：“蛮邦易姓如弈棋，不当以彼之叛服为<br>顺逆，止当以彼之叛我服我为顺逆。今维潭虽图恢复，而茂洽固天翰外臣也，安<br>得不请命而扌间然戮之。窃谓黎氏擅兴之罪，不可不问。莫氏孑遗之绪，亦不可<br>不存。倘如先朝故事，听黎氏纳款，而仍存莫氏，比诸漆马江，亦不翦其祀，于<br>计为便。”廷议如其言。明年，大科方遣官往察，敬用即遣使叩军门告难，且乞<br>兵。明年秋，维潭亦遣使谢罪，求款。时大科已为两广总督，与广西巡抚戴耀并<br>以属左江副使杨寅秋，寅秋窃计曰：“不拒黎，亦不弃莫，吾策定矣。”两遣官<br>往问，以敬恭等愿居高平来告，而维潭求款之使亦数至。寅秋乃与之期，具报督<br>抚。会敬璋率众赴永安，为黎氏兵击败，海东、新安地尽失，于是款议益决。时<br>维潭图恢复名，不欲以登庸自处，无束身入关意。寅秋复遣官谕之，其使者来报<br>如约，至期忽言于关吏曰：“士卒饥病，款仪未备。且莫氏吾仇也，栖之高平，<br>未敢闻命。”遂中宵遁去。大科等疏闻，谓其臣郑松专权所致。维潭复遣使叩关，<br>自己非遁。大科等再遣官谕之，维潭听命。<br>二十五年遣使请期，寅秋示以四月。郕期，维潭至关外，译者诘以六事。<br>首擅杀茂洽，曰：“复仇急，不遑请命。”次维潭宗派，曰：“世孙也，祖晖，<br>天朝曾锡命。”次郑松，曰：“此黎氏世臣，非乱黎氏也。”然则何宵遁，曰：<br>“以仪物之不戒，非遁也。”何以用王章，曰：“权仿为之，立销矣。”惟割高<br>平居莫氏，犹相持不绝。复谕之曰：“均贡臣也，黎昔可栖漆马江，莫独不可栖<br>高平乎？”乃听命。授以款关仪节，俾习之。维潭率其下入关谒御幄，一如登庸<br>旧仪。退谒寅秋，请用宾主礼，不从，四拜成礼而退。安南复定。诏授维潭都统<br>使，颁历奉贡。一如莫氏故事。先是，黎利及登庸进代身金人，皆囚首面缚，维<br>潭以恢复名正，独立而肃容。当事嫌其倨，令改制，乃为俯伏状，镌其背曰：“<br>安南黎氏世孙，臣黎维潭不得蒲伏天门，恭进代身金人，悔罪乞恩。”自是，安<br>南复为黎氏有，而莫氏但保高平一郡。<br>二十七年，维潭卒，子维新嗣，郑松专其柄。会叛酋潘彦构乱，维新与松移<br>保清化。三十四年遣使入贡，命授都统使。时莫氏宗党多窜处海隅，往往僣称公<br>侯伯名号，侵轶边境，维新亦不能制。守臣檄问，数发兵夹剿，虽应时破灭，而<br>边方颇受其害。维新卒，子维祺嗣。天启四年，发兵击莫敬宽，克之，杀其长子，<br>掠其妻妾及少子以归。敬宽与次子逃入山中，复回高平，势益弱。然迄明之世，<br>二姓分据，终不能归一云。<br>安南都会在交州，即唐都护治所。其疆域东距海，西接老挝，南渡海即占城，<br>北连广西之思明、南宁，云南之临安、元江。土膏腴，气候热，谷岁二稔。人性<br>犷悍。驩、演二州多文学，交、爱二州多倜傥士，较他方为异。<br><hr>
