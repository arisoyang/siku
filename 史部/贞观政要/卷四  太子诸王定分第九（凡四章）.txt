<h4>《史部·贞观政要·卷四  太子诸王定分第九（凡四章）》<b class="x">作者：吴兢</b></h4>
<br>贞观七年，授吴王恪齐州都督。太宗谓侍臣曰：“父子之情，岂不欲常相见<br>耶！但家国事殊，须出作藩屏。且令其早有定分，绝觊觎之心，我百年后，使其<br>兄弟无危亡之患也。”<br>贞观十一年，侍御史马周上疏曰：“汉、晋以来，诸王皆为树置失宜，不预<br>立定分，以至於灭亡。人主熟知其然，但溺於私爱，故前车既覆而后车不改辙也。<br>今诸王承宠遇之恩有过厚者，臣之愚虑，不惟虑其恃恩骄矜也。昔魏武帝宠树陈<br>思，及文帝即位，防守禁闭，有同狱囚，以先帝加恩太多，故嗣王从而畏之也。<br>此则武帝之宠陈思，適所以苦之也。且帝子何患不富贵，身食大国，封户不少，<br>好衣美食之外，更何所须？而每年别加优赐，会无纪极。俚语曰：‘贫不学俭，<br>富不学奢。’言自然也。今陛下以大圣创业，岂惟处置见在子弟而已，当须制长<br>久之法，使万代遵行。”疏奏，太宗甚嘉之，赐物百段。<br>贞观十三年，谏议大夫褚遂良以每日特给魏王泰府料物，有逾於皇太子，上<br>疏谏曰：“昔圣人制礼，尊嫡卑庶。谓之储君，道亚霄极，甚为崇重，用物不计，<br>泉货财帛，与王者共之。庶子体卑，不得为例，所以塞嫌疑之渐，除祸乱之源。<br>而先王必本於人情，然后制法，知有国家，必有嫡庶。然庶子虽爱，不得超越嫡<br>子，正礼特须尊崇。如不能明立定分，遂使当亲者疏，当尊者卑，则佞巧之徒，<br>乘机而动，私恩害公，或至乱国。伏惟陛下功超万古，道冠百王，发施号令，为<br>世作法。一日万几或未尽美，臣职谏诤，无容静默。伏见储君料物，翻少魏王，<br>朝野见闻，不以为是。《传》曰：‘臣闻爱子教以义方。’忠、孝、恭、俭，义<br>方之谓。昔汉窦太后及景帝并不识义方之理，遂骄恣梁孝王，封四十馀城，苑方<br>三百里，大营宫室，複道弥望，积财钅强巨万计，出警入跸，小不得意，发病<br>而死。宣帝亦骄恣淮阳王，几至於败，赖其辅以退让之臣，仅乃获免。且魏王既<br>新出閤，伏愿恒存礼训，妙择师傅，示其成败；既敦之以节俭，又劝之以文学。<br>惟忠惟孝，因而奖之道德齐礼，乃为良器。此所谓圣人之教，不肃而成者也。”<br>太宗深纳其言。<br>贞观十六年，太宗谓侍臣曰：“当今国家何事最急？各为我言之。”尚书右<br>仆射高士廉曰：“养百姓最急。”黄门侍郎刘洎曰：“抚四夷急。”中书侍郎岑<br>文本曰：“《传》称：‘道之以德，齐之以礼。’由斯而言，礼义为急。”谏议<br>大夫褚遂良曰：“即日四方仰德，不敢为非，但太子、诸王，须有定分，陛下宜<br>为万代法以遗子孙，此最当今日之急。”太宗曰：“此言是也。朕年将五十，已<br>觉衰怠。既以长子守器东宫，诸弟及庶子数将四十，心常忧虑在此耳。但自古嫡<br>庶无良佐，何尝不倾败家国。公等为朕搜访贤德，以辅储宫，爰及诸王，咸求正<br>士。且官人事王，不宜岁久。岁久则分义情深，非意闚<imgheight=32width=32border=0src=/bzk/Z082.bmp>，多由此作。其王府官<br>寮，勿令过四考。”<br><hr>
