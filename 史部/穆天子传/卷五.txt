<h4>《史部·穆天子传·卷五》<b class="x">作者：佚名</b></h4>
<br>○古文<br>珤处曰：天子四日休于氵蒦泽〔今平阳氵蒦泽县是也。氵蒦音获〕，于是<br>射鸟猎兽。<br>丁丑，天子□雨乃至，祭阝父自圃郑来谒〔郑有圃田，因云圃郑。谒，告也〕，<br>留昆归玉百枚〔留昆国，见《纪年》〕，陖翟致赂〔陖翟，隗姓，国也，音<br>峻〕，良马百驷〔《传》曰“文马百驷”〕，归毕之珤〔毕，国名。言翟前取<br>此珤也〕，以诘其成〔成，谓平也。诘，犹责也〕。陖子<imgheight=32width=32border=0src=/bzk/C120.bmp>胡□东牡<br>〔夷狄有德者称子。畴，胡名〕，见许男于洧上〔男，爵也。许国，今许昌县洧<br>水之所在。音羽美反〕。祭阝父以天子命辞曰：去兹羔，用玉帛见〔礼，男执蒲<br>璧，许男欲崇谦，故执羔也〕。许男不敢辞〔奉王命〕，还取束帛加璧，□毛公<br>举币玉〔毛公，即毛班也〕。是日也，天子饮许男于洧上。天子曰：朕非许邦，<br>而恤百姓□也。咎氏宴饮，毋有礼〔礼，天子称异姓诸侯为伯舅，燕者私会，不<br>欲崇礼敬也。《管子》曰“伯舅无下拜”，字亦作咎，咎犹舅也〕。许男不敢辞。<br>升坐于出尊〔《礼记》曰“反坫出尊”，唯两君为好。既献反爵，坫上出尊，盖<br>此之类也。坐之于尊边，使为酒魁，欲以尽欢酣也〕，乃用宴乐〔言曲宴也〕。<br>天子赐许男骏马十六〔称骏者，名马也〕。许男降，再拜空首〔空首，头至于地。<br>《周礼》“三日空拜”〕，乃升平坐。及暮，天子遣许男归。<br>癸亥，天子乘鸟舟，龙浮于大沼〔沼，池。龙下有舟字，舟皆以龙鸟为形制，<br>今吴之青雀舫，此其遗象也〕。夏庚午，天子饮于洧上。乃遗祭阝父如圃郑。用<br>□诸侯。<br>辛未，天子北还，钓于渐泽，食鱼于桑野。<br>丁丑，天子里圃田之路〔尽规度以为苑圃地而虞守之也〕，东至于房〔房，<br>房子，属赵国，地有巑山〕，西至于□丘，南至于桑野，北尽经林。煮□之薮，<br>南北五十□十虞，东虞曰兔台，西虞曰栎丘〔栎，今河南阳翟县，音栎〕，南虞<br>曰□富丘，北虞曰相其御虞曰□来十虞所□辰。天子次于军丘，以畋于薮□。<br>甲寅，天子作居范宫〔范，离宫之名也〕，以观桑者〔桑，采桑也。诗曰<br>“桑者闲闲兮”〕，乃饮于桑中〔桑林之中〕。天子命桑虞〔主桑者也〕，出□<br>桑者，用禁暴民〔不得令妄差刂犯桑本〕。<br>仲夏甲申，天子□所。<br>庚寅，天子西游，乃宿于祭阝〔祭阝，祭阝公邑〕。壬辰，祭阝公饮天子酒，<br>乃歌<imgheight=32width=32border=0src=/bzk/C150.bmp>天之诗〔《诗》“颂”有昊天有成命，二后受之，成王不敢康。疑祭阝<br>公以此规谏也〕。天子命歌南山有<imgheight=32width=32border=0src=/bzk/A153.bmp>〔《诗》“小雅”有南山有台，乐之君<br>子，邦家之基，以答祭阝公之言。然皆古字难晓，所以未详〕。乃绍宴乐〔绍，<br>继也〕。<br>丁酉，天子作台，以为西居。<br>壬寅。天子东至于雀梁。<br>甲辰，浮于荥水〔今荥阳荥泽是〕。乃奏广乐。<br>季夏庚□，休于范宫。<br>仲秋丁巳，天子射鹿于林中，乃饮于孟氏。爰舞白鹤二八〔今之畜鹤、孔雀<br>驯者，亦能应节鼓舞〕，还宿于雀梁。<br>季秋辛巳，天子司戎于□来虞人次御〔以次侍御，备有所问〕。<br>孟冬鸟至〔鹰来翔也〕，王<imgheight=32width=32border=0src=/bzk/C050.bmp>□弋〔下云王<imgheight=32width=32border=0src=/bzk/C050.bmp>姬姓之女，疑是妇官<br>也〕。<br>仲冬丁酉，天子射兽，休于深萑〔萑，苇之丛〕，得麇麕豕鹿四百有二十，<br>得二虎九狼，乃祭于先王，命庖人熟之〔庖人，主饮食者〕。<br>戊戌，天子西游，射于中□方落草木鲜，命虞人掠林除薮，以为百姓材〔以<br>供人之材用。掠，谓差刂伐之〕。是日也，天子北入于邴〔邴，郑邑也，音丙〕，<br>与井公博，三日而决〔疑井公贤人而隐祊，故穆王就之游戏也〕。<br>辛丑塞〔戒不如，故进为塞也〕，至于台，乃大暑除，天子居于台以听天下<br>之〔因以避暑〕，远方□之数而众从之，是以选扐〔音勒〕，乃载之神人□之<br>能数也〔有道数也〕，乃左右望之〔占候也〕。天子乐之〔爱其术也〕，命为□<br>而时□焉□其名曰□公去乘人□犹□有虎在乎葭中〔葭草〕。天子将至，七萃之<br>士高奔戎请生搏虎，必全之，乃生搏虎而献之〔《诗》所谓“袒裼暴虎，献于公<br>所”，此之谓也〕。天子命之为柙〔柙，槛也。《论语》曰“虎兕出於柙”〕，<br>而畜之东虢，是曰虎牢〔因以名其地也。今荥阳成皋县是〕。天子赐奔戎田猎十<br>驷〔《尔雅》曰：畋马齐足尚疾也〕，归之太牢〔牛羊豕为太牢〕。奔戎再拜首。<br>丙辰，天子北游于林中，乃大受命而归。<br>仲秋甲戌，天子东游，次于雀梁〔一宿为舍，再宿为信，过信为次〕，□蠹<br>书于羽林〔谓暴书中蠹虫，因云蠹书也〕。<br>季秋□乃宿于<户方>。毕人告戎〔告戎难也〕，曰：陖翟来侵。天子使孟<br>悆如毕讨戎〔悆，音豫〕，霍侯旧告薨〔霍国，今在平阳永安县，西南有城〕。<br>天子临于军丘，狩于薮。<br>季冬甲戌，天子东游，饮于留祈。射于丽虎。读书于<imgheight=32width=32border=0src=/bzk/B110.bmp>丘〔君举必书，<br><imgheight=32width=32border=0src=/bzk/B110.bmp>音犁〕，□献酒于天子，乃奏广乐。天子遗其灵鼓，乃化为黄蛇〔《周礼》<br>曰灵鼓四面，《洪范》所谓鼓妖也〕。是日，天子鼓道其下而鸣〔从失鼓而击鼓<br>也。鼓在地下鸣，道从也。《韩非》曰：道南方来也〕，乃树之桐〔因以树梧桐。<br>桐亦响木也〕，以为鼓则神且鸣，则利于戎〔宜以攻戎〕，以为琴则利□于黄泽。<br>天子东游于黄泽，宿于曲洛〔洛水之回曲，地名也〕，废□使宫乐谣〔宫乐，曲<br>乐者〕，曰黄之池，其马歕沙〔歕，<imgheight=32width=32border=0src=/bzk/QXXR.bmp>也，普问切〕，皇人威仪〔威，<br>畏也〕，黄之泽。其马歕玉，皇人受穀〔穀，生也。皆诸谣辞〕。<br>丙辰，天子南游于黄□室之丘，以观夏后启之所居〔疑此言太室之丘嵩高山，<br>启母在此山化为石，而子启亦登仙，故其上有启室也。皆见《归藏》及《淮南子》〕。<br>乃□于启室〔似谓入启室中〕，天子筮猎苹泽〔音瓶〕，其卦遇讼ⅰⅴ〔坎下乾<br>上〕，逢公占之，曰：讼之繇〔繇，爻辞，音胄〕，薮泽苍苍，其中□宜其正公，<br>戎事则从〔水性平而天无私，兵不曲挠而戎事集也〕，祭祀则憙，畋猎则获。□<br>饮逢公酒，赐之骏马十六，絺纻三十箧。〔絺，葛精者〕，逢公再拜稽首，赐筮<br>史狐□有阴雨，梦神有事〔有事，祭也〕，是谓重阴〔因以纪也〕。天子乃休，<br>日中大寒，北风雨雪，有冻人。天子作诗三章以哀民〔哀，犹愍也〕，曰：我徂<br>黄竹。□负閟寒〔閟，闭也，音秘〕。帝收九行〔九行，九道也。言收罗九域之<br>道里也。《传》曰“经启九道”〕，嗟我公侯。百辟冢卿〔辟君冢卿，冢宰〕，<br>皇我万民〔皇，正也〕，旦夕勿忘〔恒念之也〕。我徂黄竹，□负閟寒。帝收九<br>行，嗟我公侯，百辟冢卿。皇我万民，旦夕勿穷〔令无困也〕。有皎者鴼<br>〔皎，白皃。鴼，鸟名，音路〕，翩翩其飞〔言得意也〕。嗟我公侯，□勿<br>则迁〔自侯以下似当云，百辟冢卿，皇我万民，□勿则迁〕，居乐甚寡〔言守一<br>居少乐〕，不如迁土〔居无求安〕。礼乐其民〔言当以礼乐化其民也〕。天子曰：<br>余一人则淫〔淫于游乐〕，不皇万民。□登，方宿于黄竹。天子梦羿射于涂山<br>〔羿，有穷氏，帝，善射者〕，祭阝公占之，疏□之□乃宿于曲山。<br>壬申，天子西升于曲山，□天子西征，升九阿〔疑今西安县十里九阪也〕，<br>南宿于丹黄。<br>戊寅，天子西升于黎丘之阳，□过于灵□井公博〔穆王往反辄从井公博游，<br>明其有道德人也〕。乃驾鹿以游于山上，为之石主而□窴軨〔即軨坂也，今<br>杜河东大阳县。《传》曰“入于窴軨”，巅零二音〕，乃次于浢水之阳〔今<br>之洹津也。在河东河北县，音项脰之脰〕。吉日丁亥，天子入于南郑。<br><hr>
