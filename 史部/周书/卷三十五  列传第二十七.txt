<h4>《史部·周书·卷三十五  列传第二十七》<b class="x">作者：令狐德棻等</b></h4>
<br>○赵善元定杨扌剽（韩盛）裴宽（弟汉尼鸿）杨敷<br>赵善，字僧庆，太傅、楚国公贵之从祖兄也。祖国，魏龙骧将军、洛州刺史。<br>父更，安乐太守。善少好学，涉猎经史。美容仪，沉毅有远量。永安初，尔朱天<br>光为肆州刺史，辟为主簿，深器重之。天光讨邢杲及万俟丑奴，以善为长史。军<br>中谋议，每参预之。天光为关右行台，表善为行台左丞，加都督、征虏将军。普<br>泰初，赏平关、陇之功，拜骠骑将军、大行台尚书、散骑常侍，封山北县伯，邑<br>五百户。俄除持节、东雍州诸军事、东雍州刺史。天光东拒齐神武于韩陵，善又<br>以长史从。及天光败见杀，善请收葬其尸，齐神武义而许之。<br>贺拔岳总关中兵，乃遣迎善，复以为长史。岳为侯莫陈悦所害，善共诸将诩<br>戴太祖，仍从平悦。魏孝武西迁，除都官尚书，改封襄城县伯，增邑五百户。顷<br>之，为北道行台，与仪同李虎等讨曹泥，克之。迁车骑大将军、仪同三司、尚书<br>右仆射，进爵为公，增邑并前一千五百户。<br>大统三年，转左仆射，兼侍中，监著作，领太子詹事。善性温恭，有器局，<br>虽位居端右，而逾自谦退。其职务克举，则曰某官之力；若有罪责，则曰善之咎<br>也。时人称其公辅之量。太祖亦雅敬重焉。九年，从战邙山，属大军不利，善为<br>敌所获，遂卒于东魏。建德初，朝廷与齐通好，齐人乃归其柩。其子绚表请赠溢。<br>诏赠大将军、大都督、岐宜宁豳四州诸军事、岐州刺史。谥曰敬。<br>子度，字幼济。车骑大将军、仪同三司。度弟绚，字会绩。骠骑大将军、开<br>府仪同三司、淅资二州刺史。<br>元定，字愿安，河南洛阳人也。祖比颓，魏安西将军、务州刺史。父道龙，<br>征虏将军、巨鹿郡守。定惇厚少言，内沉审而外刚毅。永安初，从尔朱天光讨关<br>陇群贼，并破之。除襄威将军。及贺拔岳被害，定从太祖讨侯莫陈悦，以功拜平<br>远将军、步兵校尉。魏孝武西迁，封高邑县男，邑二百户。从击潼关，拔回洛城，<br>进爵为伯，增邑三百户，加前将军、太中大夫。从擒窦泰，复弘农，破沙苑，战<br>河桥，定皆先锋。当其前者，无不披靡。以前后功。累迁都督、征东将军、金紫<br>光禄大夫、帅都督，增邑三百户。邙山之役，敌人如堵，定奋槊冲之，杀伤甚众，<br>无敢当者。太祖亲观之，论功为最，赏物甚厚。十三年，授河北郡守，加大都督、<br>通直散骑常侍，增邑通前一千户。定有勇略，每战必陷阵，然未尝自言其功。太<br>祖深重之，诸将亦称其长者。十五年，迁使持节、车骑大将军、开府仪同三司，<br>进爵为公。魏废帝二年，以宗室，进封建城郡王。三年，行《周礼》，爵随例改，<br>封长湖郡公。世宗初，拜岷州刺史。威恩兼济，甚得羌豪之情。先时生羌据险不<br>宾者，至是并出山谷，从征赋焉。及定代还，羌豪等感恋之。保定中，授左宫伯<br>中大夫。久之，转左武伯中大夫，进位大将军。<br>天和二年，陈湘州刺史华皎举州归梁。梁主欲因其隙，更图攻取，乃遣使请<br>兵。诏定从卫公直率众赴之。梁人与华皎皆为水军，定为陆军，直总督之，俱至<br>夏口。而陈郢州坚守不下。直令定率步骑数千围之。陈遣其将淳于量、徐度、吴<br>明彻等水陆来拒。量等以定已度江，势分，遂先与水军交战。而华皎所统之兵，<br>更怀疑贰，遂为陈人所败。皎得脱身归梁。定既孤军悬隔，进退路绝，陈人乘胜，<br>水陆逼之。定乃率所部斫竹开路，且行且战，欲趣湘州，而湘州已陷。徐度等知<br>定穷迫，遣使伪与定通和，重为盟誓，许放还国。定疑其诡诈，欲力战死之。而<br>定长史长孙隆及诸将等多劝定和，定乃许之。于是与度等刑牲歃血，解仗就船。<br>遂为度等所执，所部众军亦被囚虏，送诣丹阳。居数月，忧愤发病卒。子乐嗣。<br>杨扌剽，字显进，正平高凉人也。祖贵、父猛，并为县令。扌剽少豪侠，有<br>志气。魏武泰元年，尔朱荣杀害朝士，大司马、城阳王元徽逃难投扌剽，扌剽藏<br>而免之。孝庄帝立，徽乃出，复为司州牧。由是扌剽以义烈闻。擢拜伏波将军、<br>给事中。元颢入洛，孝庄欲往晋阳就尔朱荣，诏扌剽率其宗人收船马渚。扌剽未<br>至，帝已北度太行。扌剽遂匿所收船，不以资敌。及尔朱荣奉帝南讨，至马渚，<br>扌剽乃具船以济王师。颢平，封肥如县伯五百户。加镇远将军、步兵校尉，行济<br>北郡事。进都督、平东将军、太中大夫。<br>从魏孝武入关，进爵为侯，增邑八百户，加抚军、银青光禄大夫。时东魏迁<br>邺，太祖欲知其所为，乃遣扌剽间行诣邺以观察之。使还，称旨，授通直散骑常<br>侍、车骑将军。稽胡恃险不宾，屡行抄窃，以扌剽兼黄门侍郎，往慰抚之。扌剽<br>颇有权略，能得边情，诱化酋渠，多来款附，乃有随扌剽入朝者。<br>时弘农为东魏守，扌剽从太祖攻拔之。然自河以北，犹附东魏。扌剽父猛先<br>为邵郡白水令，扌剽与其豪右相知，请微行诣邵郡，举兵以应朝廷。太祖许之扌<br>剽遂行，与土豪王覆怜等阴谋举事，密相应会者三千人，内外俱发，遂拔邵郡。<br>擒郡守程保及令四人，并斩之。众议推扌剽行郡事，扌剽以因覆怜成事，遂表覆<br>怜为邵郡守。以功授大行台左丞，率义徒更为经略。于是遣谍人诱说东魏城堡，<br>旬月之间，正平、河北、南汾、二绛、建州、太宁等城，并有请为内应者，大军<br>因攻而拔之。以扌剽行正平郡事，左丞如故。齐神武败于沙苑，其将韩轨、潘洛、<br>可朱浑元等为殿，扌剽分兵要截，杀伤甚众。东雍州刺史司马恭惧扌剽威声，弃<br>城遁走。扌剽遂移据东雍州。<br>太祖以扌剽有谋略，堪委边任，乃表行建州事。时建州远在敌境三百余里，<br>然扌剽威恩夙著，所经之处，多并赢粮附之。比至建州，众已一万。东魏刺史车<br>折于洛出兵逆战，扌剽击败之。又破其行台斛律俱步骑二万于州西，大获甲仗及<br>军资，以给义士。由是威名大振。东魏遣太保尉景攻陷正平，复遣行台薛循义率<br>兵与斛律俱相会，于是敌众渐盛。扌剽以孤军无援，且腹背受敌，谋欲拔还。恐<br>义徒背叛，遂伪为太祖书，遣人若从外送来者，云已遣军四道赴援，因令人漏泄，<br>使所在知之。又分土人义首，令领所部四出抄掠，拟供军费。扌剽分遣讫，遂于<br>夜中拔还邵郡。朝廷嘉其权以全军，即授建州刺史。<br>时东魏以正平为东雍州，遣薛荣祖镇之。扌剽将谋取之，乃先遣奇兵，急攻<br>汾桥。荣祖果尽出城中战士，于汾桥拒守。其夜，扌剽率步骑二千，从他道济，<br>遂袭克之。进骠骑将军。既而邵郡民以郡东叛，郡守郭武安脱身走免。扌剽又率<br>兵攻而复之。转正平郡守。又击破东魏南绛郡，虏其郡守屈僧珍。录前后功，别<br>封郃阳县伯，邑五百户。<br>邙山之战，扌剽攻拔柏谷坞，因即镇之。及大军不利，扌剽亦拔还。而东魏<br>将侯景率骑追扌剽，扌剽与仪同韦法保同心抗御，且战且前，经十数里，景乃引<br>退。太祖嘉之，赐帛三百匹。复授建州刺史，镇车箱。扌剽久从军役，未及葬父，<br>至是表请还葬。诏赠其父车骑大将军、仪同三司、晋州刺史，赠其母夏阳县君，<br>并给仪卫。州里荣之。<br>及齐神武围玉壁，别令侯景趣齐子岭。扌剽恐入寇邵郡，率骑御之。景闻扌<br>剽至，斫木断路者六十余里，犹惊而不安，遂退还河阳，其见惮如此。十二年，<br>进授大都督，加晋、建二州诸军事。又攻破蓼坞，获东魏将李显，进仪同三司。<br>寻迁开府，复除建州邵郡河内汲郡黎阳等诸军事，领邵郡。十六年，大军东讨，<br>授大行台尚书，率义众先驱敌境，放其四戍，拔之。时以齐军不出，乃追扌剽还。<br>并肥如、郃阳二邑，合一千八百户，改封华阳县侯。又于邵郡置邵州，以扌剽为<br>刺史，率所部兵镇之。<br>保定四年，迁少师。其年，大军围洛阳，诏扌剽率义兵万余人出轵关。然扌<br>剽自镇东境二十余年，数与齐人战，每常克获，以此遂有轻敌之心。时洛阳未下，<br>而扌剽深入敌境，又不设备。齐人奄至，大破扌剽军。扌剽以众败，遂降于齐。<br>扌剽之立勋也，有慷慨壮烈之志，及军败，遂就虏以求苟免。时论以此鄙之。朝<br>廷犹录其功，不以为罪，令其子袭爵。<br>扌剽之败也，新平郡守韩盛亦于洛阳战没。<br>盛字文炽，南阳堵阳人也。五世祖远，为郑县令，因徒居京兆之渭南焉。曾<br>祖良，举秀才，奉朝请、姑臧令。祖与，魏傥城郡守，赠直州刺史。父先藻，安<br>夷鄜城二郡守，赠镇远将军、义州刺史。<br>盛幼有操行，涉猎经史，兼善骑射，膂力过人。魏大统初，起家开府行参军。<br>转参军事。从李远积年征讨，每有战功。累迁至都督、辅国将军、中散大夫、帅<br>都督、持节、平东将军、太中大夫、银青光禄大夫，大都督。明帝二年，封临湍<br>县子，邑三百户。保定四年，授使持节、车骑大将军、仪同三司、虞部下大夫，<br>出为新平郡守。居官清静，严而不残，矜恤孤贪，抑挫豪右，贼盗止息，郡治肃<br>然。寻以本官从晋公护东讨，于洛阳战没。赠淅洛义三州刺史，谥曰壮。子谦嗣。<br>官至大都督。<br>盛二兄，德舆、仲恭。德舆姿貌魁杰，有异常人。历官持节、车骑大将军、<br>仪同三司、通洛慈涧防主、邵州刺史、任城县男。仲恭美容仪，澹于荣利。郡累<br>辟为功曹、中正。仲恭答曰：“第五之号，岂减骠骑乎！”后历广原、灵原、新<br>丰三县令，所在皆有声绩。有八子，并有志操。少子纫约，后最知名。<br>裴宽，字长宽，河东闻喜人也。祖德欢，魏中书郎、河内郡守。父静虑，银<br>青光禄大夫，赠汾州刺史。宽仪貌瑰伟，博涉群书，弱冠为州里所称。与二弟汉、<br>尼知名。亲殁，抚弟以笃友闻。荥阳郑孝穆常谓从弟文直曰：“裴长宽兄弟，天<br>伦笃睦，人之师表。吾爱之重之。汝可与之游处。”年十三，以选为魏孝明帝挽<br>郎，释褐员外散骑侍郎。魏孝武末，除广陵王府直兵参军，加宁朔将军、员外散<br>骑常侍。及孝武西迁，宽谓其诸弟曰：“权臣擅命，乘舆播越，战争方始，当何<br>所依？”诸弟咸不能对。宽曰：“君臣逆顺，大义昭然。今天子西幸，理无东面，<br>以亏臣节。”乃将家属避难于大石岩。独孤信镇洛阳，始出见焉。<br>时汾州刺史韦子粲降于东魏，子粲兄弟在关中者，咸已从坐。其季弟子爽先<br>在洛，窘急，乃投宽。宽开怀纳之。遇有大赦，或传子爽合免，因尔遂出。子爽<br>卒以伏法。独孤信召而责之。宽曰：“穷来见归，义无执送。今日获罪，是所甘<br>心。”以经赦宥，遂得不坐。<br>大统五年，授都督、同轨防长史，加征虏将军。十三年，从防主韦法保向颍<br>川，解侯景围。景密图南叛，军中颇有知者。以其事计未成，外示无贰，往来诸<br>军间，侍从寡少。军中名将，必躬自造，至于法保，尤被亲附。宽谓法保曰：<br>“侯景狡猾，必不肯入关。虽托款于公，恐未可信。若伏兵以斩之，亦一时之计<br>也。如曰不然，便须深加严警，不得信其诳诱，自贻后悔。”法保纳之，然不能<br>图景，但自固而已。<br>十四年，与东魏将彭乐、乐恂战于新城，因伤被擒。至河阴，见齐文襄。宽<br>举止详雅，善于占对，文襄甚赏异之。谓宽曰：“卿三河冠盖，材识如此，我必<br>使卿富贵。关中贫狭，何足可依，勿怀异图也。”因解锁付馆，厚加其礼。宽乃<br>裁卧毡，夜缒而出，因得遁还，见于太祖。太祖顾谓诸公曰：“被坚执锐，或有<br>其人，疾风劲草，岁寒方验。裴长宽为高澄如此厚遇，乃能冒死归我。虽古之竹<br>帛所载，何以加之！”乃手书署宽名下，授持节、帅都督，封夏阳县男，邑三百<br>户，并赐马一匹、衣一袭，即除孔城城主。<br>十六年，迁河南郡守，仍镇孔城。寻加抚军、大都督、通直散骑常侍。魏废<br>帝元年，进使持节、车骑大将军、仪同三司、散骑常侍。孝闵帝践阼，进爵为子。<br>宽在孔城十三年，与齐洛州刺史独孤永业相对。永业有计谋，多谲诈，或声言春<br>发，秋乃出兵，掩蔽消息，倏忽而至。宽每揣知其情，用兵邀击，无不克之。永<br>业常戒其所部曰：“但好慎孔城，自外无足虑。”其见惮如此。齐伊川郡守梁鲊，<br>常在境首抄掠。太祖患之，命宽经略焉。鲊行过妻家，椎牛宴饮，既醉之后，不<br>复自防。宽密知之，遣兵往袭，遂斩之。太祖嘉焉。赐奴婢、金带、粟帛等。武<br>成二年，征拜司土中大夫。<br>保定元年，出为沔州刺史。寻转鲁山防主。四年，加骠骑大将军、开府仪同<br>三司。天和二年，行复州事。三年，除温州刺史。初陈氏与国通和，每修聘好。<br>自华皎附后，乃图寇掠。沔州既接敌境，事资守备，于是复以宽为沔州刺史。而<br>州城埤狭，器械又少，宽知其难守，深以为忧。又恐秋水暴长，陈人得乘其便。<br>即白襄州总管，请益戍兵，并请移城于羊蹄山，权以避水。总管府许增兵守御，<br>不许迁移城。宽乃量度年常水至之处，竖大木于岸，以备船行。襄州所遣兵未至，<br>陈将程灵洗已率众至于城下。遂分布战舰，四面攻之。水势犹小，灵洗未得近城。<br>宽每简募骁兵，令夜掩击，频挫其锐。相持旬日，灵洗无如之何。俄而雨水暴长，<br>所竖木上，皆通船过。灵洗乃以大舰临逼，拍干打楼，应即摧碎，弓弩矢石，昼<br>夜攻之。苦战三十余日，死伤过半。女垣崩尽，陈人遂得上城。短兵相拒，犹经<br>二日。外无继援，力屈。城陷之后，水便退缩。陈人乃执宽至扬州，寻被送岭外。<br>经数载，复还建业，遂卒于江左。时年六十七。子义宣后从御正杜杲使于陈，始<br>得将宽柩还。开皇元年，隋文帝诏赠襄郢二州刺史。<br>义宣起家谯王俭府记室，转司金二命士，合江令。宽弟汉。<br>汉字仲霄，操尚弘雅，聪敏好学。尝见人作百字诗，一览便诵。魏孝武初，<br>解褐员外散骑侍郎。大统五年，除大丞相府士曹行参军，补墨曹参军。汉善尺牍，<br>尤便簿领，理识明赡，决断如流。相府为之语曰：“日下粲烂有裴汉。”十一年，<br>李远出镇弘农，启汉为司马。远特相器遇。寻加安东将军、银青光禄大夫、成都<br>上士。寻转司车路下大夫。与工部郭彦、太府高宾等参议格令，每较量时事，必<br>有条理，彦等咸敬异之。加帅都督。天和中，复与司宗孙恕、典祀薛慎同为八使，<br>巡察风俗。五年，加车骑大将军、仪同三司。<br>汉少有宿疾，恒带虚羸，剧职烦官，非其好也。时晋公护擅权，搢绅等多谄<br>附之，以图仕进。唯汉直道固守，八年不徙职。性不饮酒，而雅好宾游。每良辰<br>美景，必招引时彦，宴赏留连，间以篇什。当时人物，以此重之。自宽没后，遂<br>断绝游从，不听琴瑟，岁时伏腊，哀恸而已。抚养兄弟子，情甚笃至。借人异书，<br>必躬自录本。至于疹疾弥年，亦未尝释卷。建德元年卒，时年五十九。赠晋州刺<br>史。<br>子镜民，少聪敏，涉猎经史。为大将军、谭公会记室参军。后历宋王实侍读，<br>转记室，迁司录。宣政初，吏部上士。大象末，春官府都上士。汉弟尼。<br>尼字景尼，性弘雅，有器局。起家奉朝请。除梁王东阁祭酒，迁从事中郎，<br>加通直散骑常侍。陇西李际、范阳卢诞并有高名于世，与尼结忘年之交。魏恭帝<br>元年，以本官从于谨平江陵，大获军实，谨恣诸将校取之。余人皆竞取珍玩，尼<br>唯取梁元帝素琴一张而已。谨深叹美之。六官建，拜御正下大夫。寻以疾卒。赠<br>辅国将军、随州刺史。<br>子之隐，赵王招府记室参军。之隐弟师民，好学有识度，见称于时。起家秦<br>王贽府记室参军，仍兼侍读。宽族弟鸿。<br>鸿少恭谨，有干略，历官内外。孝闵帝践阼，拜辅城公司马，加仪同三司。<br>为晋公护雍州治中，累迁御正中大夫，进位开府仪同三司，转民部中大夫。保定<br>末，出为中州刺史、九曲城主。镇守边鄙，甚有捍御之能。卫公直出镇襄州，以<br>鸿为襄州司马。天和初，拜郢州刺史，转襄州总管府长史，赐爵高邑县侯。从直<br>南征，军败，遂没。寻卒于陈。朝廷哀之，赠丰资遂三州刺史。<br>杨敷，字文衍，华山公宽之兄子也。父暄，字景和。性朗悟，有识学。弱冠<br>拜奉朝请，历员外散骑侍郎、华州别驾、尚书右中兵郎中、辅国将军、谏议大夫。<br>以别将从魏广阳王渊征葛荣，为荣所害。赠殿中尚书、华夏二州诸军事、镇西将<br>军、华州刺史。<br>敷少有志操，重然诺。每览书传，见忠臣烈士之事，常慨然景慕之。魏建义<br>初，袭祖钧爵临贞县伯，邑四百户。除员外羽林监。大统元年，拜奉车都尉。历<br>尚书左士郎中、祠部郎中、大丞相府墨曹参军、帅都督、平东将军、太中大夫，<br>加抚军将军、通直散骑常侍。魏恭帝二年，迁廷尉少卿。所断之狱，号称平允。<br>孝闵帝践阼，进爵为侯，增邑并前八百户。除小载师下大夫，使北豫州迎司<br>马消难，还，授使持节、蒙州诸军事、蒙州刺史。先是蛮左等多受齐假署，数为<br>乱逆。敷推诚布信，随方慰抚，蛮左等感之，相率归附。敷乃送其首四十余人赴<br>阙，请因齐所假而授之。诸蛮等愈更感悦，州境获宁。特降玺书劳问，加车骑大<br>将军、仪同三司。保定中，征为司水中大夫。夷夏吏民，及荆州总管长孙俭并表<br>请留之。时议欲东讨，将委敷以舟舰转输之事，故弗许焉。天和中陈公纯镇陕州，<br>以敷为总管长史。五年，转司木中大夫、军器副监。敷明习吏事，所在以勤察著<br>名，每岁奏课居最，累获优赏。进位骠骑大将军、开府仪同三司。<br>六年，出为汾州诸军事、汾州刺史，进爵为公，增邑一千五百户。齐将段孝<br>先率众五万来寇，梯冲地道，昼夜攻城。敷亲当矢石，随事捍御，拒守累旬。孝<br>先攻之愈急。时城中兵不满二千，战死者已十四五，粮储又尽，公私穷蹙。齐公<br>宪总兵赴救，惮孝先，不敢进军。敷知必陷没，乃召其众谓之曰：“吾与卿等，<br>俱在边镇，实愿同心戮力，破贼全城。但强寇四面攻围日久，吾等粮食已尽，救<br>援断绝。守死穷城，非丈夫也。今胜兵之士，犹数百人，欲突围出战，死生一决。<br>傥或得免，犹冀生还，受罪阙庭，孰与死于寇乎！吾计决矣，于诸君意何如？”<br>众咸涕泣从命。敷乃率见兵夜出，击杀齐军数十人。齐军众稍却。俄而孝先率诸<br>军尽锐围之，敷殊死战，矢尽，为孝先所擒。齐人方欲任用之，敷不为之屈，遂<br>以忧愤卒于邺。高祖平齐，赠使持节、大将军、淮广复三州诸军事、三州刺史，<br>谥曰忠壮。葬于华阴旧茔。<br>子素，有文武材略。大象末，上柱国、清河郡公。<br>史臣曰：自三方鼎峙，群雄竞逐，俊能驰骛，各吠非主。争奋厉其智勇，思<br>赴蹈于仁义。临危不顾，前哲所难。赵善等或行彰于孝友，或诚显于忠概，咸躬<br>志力，俱徇功名。兵凶战危，城孤援绝。杨敷、赵善，类庞德之势穷；元定、裴<br>宽，同黄权之无路。王旅不振，非其罪也。敷少而慷慨，终能立节，仁而有勇，<br>其最优乎。杨扌剽屡有奇功，狃于数胜，轻敌无备，兵破身囚，未能远谋，良可<br>嗟矣。《易》曰：“师出以律，否臧凶。”《传》曰：“不备不虞，不可以师。”<br>其杨扌剽之谓也？<br><hr>
