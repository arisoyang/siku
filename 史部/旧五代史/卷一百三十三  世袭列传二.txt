<h4>《史部·旧五代史·卷一百三十三  世袭列传二》<b class="x">作者：薛居正等</b></h4>
<br>高季兴，字贻孙，陕州硖石人也。本名季昌，及后唐庄宗即位，避其庙讳改<br>焉。幼隶于汴之贾人李七郎，梁祖以李七郎为子，赐姓，名友让。梁祖尝见季兴<br>于仆隶中，其耳面稍异，命友让养之为子。梁祖以季兴为牙将，渐能骑射。唐天<br>复中，昭宗在岐下，梁祖围凤翔日久，众议欲班师，独季兴谏止之，语在《梁祖<br>纪》中。既而竟迎昭宗归京，以季兴为迎銮毅勇功臣、检校大司空、行宋州刺史。<br>从梁祖平青州，改知宿州事，迁颍州防御使，梁祖令复姓高氏，擢为荆南兵马留<br>后。荆州自唐乾符之后，兵火互集，井邑不完，季兴招辑离散，流民归复，梁祖<br>嘉之，乃授节钺。梁开平中，破雷彦恭于朗州，加平章事。荆南旧无外垒，季兴<br>始城之，遂厚敛于民，招聚亡命，自后僣臣于吴、蜀，梁氏稍不能制焉，因就封<br>渤海王。尝攻襄州，为孔勍所败。<br>及庄宗定天下，季兴来朝于洛阳，加兼中书令，时论多请留之，郭崇韬以方<br>推信义于华夏，请放归藩，季兴促程而去。至襄州，酒酣，谓孔勍曰：“是行有<br>二错：来朝一错，放回二错。”洎至荆南，谓宾佐曰：“新主百战方得河南，对<br>勋臣夸手抄《春秋》；又竖手指云：‘我于指头上得天下。’如此则功在一人，<br>臣佐何有！且游猎旬日不回，中外之情，其何以堪，吾高枕无忧矣。”乃增筑西<br>面罗城，备御敌之具。时梁朝旧军多为季兴所诱，由是兵众渐多，跋扈之志坚矣。<br>明年，册拜南平王。魏王继岌平蜀，尽选其宝货浮江而下，船至峡口，会庄宗遇<br>祸，季兴尽邀取之。明宗即位，复请夔、峡为属郡，初俞其请，后朝廷除刺史，<br>季兴上言，称已令子弟权知郡事，请不除刺史。不臣之状既形，诏削夺其官爵。<br>天成初，命西方邺兴师收复三州，又遣襄州节度使刘训总兵围荆南，以问其罪，<br>属霖潦，班师。三年冬，季兴病脚气而卒。其子从诲嗣立，累表谢罪，请修职贡。<br>由是复季兴官爵，谥曰武信。<br>从诲，初仕梁，历殿前控鹤都头、鞍辔库副使、左军巡使、如京使、左千牛<br>大将军、荆南衙内都指挥使，领濠州刺史，改归州刺史，累官至检校太傅。初，<br>季兴之将叛也，从诲常泣谏之，季兴不从。天成三年冬，季兴薨，从诲乃上表谢<br>罪，复修职贡。明宗嘉之，寻命起复，授荆南节度使、兼待中。长兴三年，加检<br>校太尉。应顺中，封南平王。清泰初，加检校太师。晋天福中，加守中书令。六<br>年，襄州安从进反，王师攻讨，从诲馈军食以助焉，诏书褒美，寻加守尚书令，<br>从诲上章固让，朝廷遣使敦勉，竟不受其命。时有术士言从诲年命有厄，宜退避<br>宠禄故也。及契丹入汴，汉高祖起义于太原，间道遣使奉贡，密有祈请，言俟车<br>驾定河、汴，愿赐郢州为属郡，汉祖依违之。及入汴，从诲致贡，求践前言，汉<br>高祖不从。从诲怒，率州兵攻郢州，旬日，为刺史尹实所败，自是朝贡不至。从<br>诲东通于吴，西通于蜀，皆利其供军财货而已。末年，以镇星在翼、轸之分，乃<br>释罗纨，衣布素，饮食节俭，以禳灾咎。寻令人祈托襄州安审琦，请归朝待罪，<br>朝廷亦开纳之。汉乾祐元年冬十一月，以疾薨于位。诏赠尚书令，谥曰文献。<br>子保融嗣，位至荆南节度使、守太傅、中书令，封南平王。皇朝建隆元年秋<br>卒。谥曰贞懿。<br>其诸将之倚任者，则有王保义。保义本姓刘，名去非，幽州人。少为县吏，<br>粗暴无行，习骑射，敢斗击。刘仁恭之子守奇善射，惟去非许以为能。守奇以兄<br>守光夺父位，亡入契丹，又自契丹奔太原，去非皆从之。庄宗之伐燕也，守奇从<br>周德威引军前进，师次涿州，刺史姜行敢登陴固守，去非呼行敢曰：“河东小刘<br>郎领军来为父除凶，尔何敢拒！”守奇免胄劳之，行敢遥拜，即开门迎降。德威<br>害其功，密告庄宗，言守奇心不可保。庄宗召守奇还计事，行次土门，去非说守<br>奇曰：“公不施寸兵下涿郡，周公以得非己力，必有如簧之间，太原不宜往也。<br>公家于梁，素有君臣之分，宜往依之，介福万全矣。”守奇乃奔梁，梁以守奇为<br>沧州留后，以去非为河阳行军司马。时谢彦章移去非为郢州刺史。及庄宗平河、<br>洛，去非乃弃郡归高季兴，为行军司马，仍改易姓名。自是季兴父子倚为腹心，<br>凡守藩规画，出兵方略，言必从之。乾祐元年夏，高从诲奏为武泰军节度留后，<br>依前荆南行军司马，加检校太尉。后卒于江陵。<br>保勖，季兴之幼子也。钟爱尤甚，季兴在世时，或因事盛怒，左右不敢窃视，<br>惟保勖一见，季兴则怒自解，故荆人目之为“万事休”。皇朝建隆四年春卒。是<br>岁，荆门之地不为高氏所有，则“万事休”之言，盖先兆也。（《五代史补》：<br>高季兴，本陵州陕人。为太祖裨将，出为郢州防御使。时荆南成汭征鄂州，不<br>利而卒，太祖命季兴为荆南留后。到未几，会武陵土豪雷彦恭作乱，季兴破之，<br>遂以功授荆南节钺。庄宗定天下，季兴首入觐，因拜中书令，封南平王。初，季<br>兴尝从梁太祖出征，引军早发，至逆旅，未晓，有妪秉烛迎门，具礼甚厚。季兴<br>疑而问之，对曰：“妾适梦有人叩关，呼曰：‘速起，速起，有裂土王来。’及<br>起，盥嗽毕，秉烛开门，而君子奄至，得非所谓王者耶？所以不敢亵慢尔。”季<br>兴喜，及来荆南，竟至封王。高从诲，季兴之庶子而处长，为性宽厚，虽士大夫<br>不如也。天成中，季兴叛，从诲力谏之，不从。及季兴卒，朝廷知从诲忠，使嗣，<br>亦封南平王。初，季兴之事梁也，每行军，常以爱姬张氏自随。一旦军败，携之<br>而窜，遇夜，误入深涧中。时张氏方妊行迟，季兴恐为所累，俟其寝酣，以剑刺<br>岸边，而压杀之，然后驰去。既而岸欲崩，张氏且惊起，呼季兴曰：“妾适梦大<br>山崩而压妾身，有神人披金甲执戈以手托之，遂免。”季兴闻之，谓必生贵子，<br>遂挈之行，后生从诲。梁震，蜀郡人。有才略，登第后寓江陵，高季兴素闻其名，<br>欲任为判官。震耻之，然难于拒，恐祸及，因谓季兴曰：“本山野鄙夫也，非有<br>意于爵禄，若公不以孤陋，令陪军中末议，但白衣从事可矣。”季兴奇而许之，<br>自是震出入门下，称前进士而已。同光中，庄宗得天下，季兴惧而入觐，时幕客<br>皆赞成，震独以为不可，谓季兴曰：“大王本梁朝，与今上世称仇敌，血战二十<br>年，卒为今上所灭，神器大宝虽归其手，恐余怒未息，观其旧将，得无加害之心，<br>宜深虑焉。”季兴不从。及至，庄宗果欲留之，枢密郭崇韬切谏，以为不可：<br>“天下既定，四方诸侯虽相继称庆，然不过子弟与将吏耳，惟季兴而躬自入觐，<br>可谓尊奖王室者也。礼待不闻加等，反欲留絷之，何以来远臣？恐此事一行，则<br>天下解体矣。”庄宗遂令季兴归。行已浃旬，庄宗易虑，遽以诏命襄州节度刘训<br>伺便囚之。而季兴至襄州，就馆而心动，谓吏曰：“吾方寸扰乱，得非朝廷使人<br>追而杀吾耶！梁先辈之言中矣，与其住而生，不若去而死。”遂弃辎重，与部曲<br>甗健者数百人南走。至凤林关，已昏黑，于是斩关而去。既而是夜三更，向之急<br>递果至襄州，刘训料其去远，不可追而止。自是季兴怨愤，以兵袭取复州之监利、<br>玉沙二县，命震草奏，请以江为界。震又曰：“不可，若然则师必至矣，非大王<br>之利也。”季兴怒，卒使为之。既而奏发，未几，朝廷遣夏鲁奇、房知温等领兵<br>来伐。季兴登城望之，见其兵少，喜，欲开城出战，震复谏曰：“大王何不思之<br>甚耶！且朝廷礼乐征伐之所自出，兵虽小而势实大，加以四方诸侯各以相吞噬为<br>志，但恨未见得其便耳。若大王不幸，或得一战胜，则朝廷征兵于四方，其谁不<br>欲仗顺而起，以取大王之土地耶！如此则社稷休矣。为大王计者，莫若致书于主<br>帅，且以牛酒为献，然后上表自劾，如此则庶几可保矣。不然，则非仆之所知也。”<br>季兴从之，果班师。震之裨赞，皆此类也。洎季兴卒，子从诲继立，震以从诲生<br>于富贵，恐相知不深，遂辞居于龙山别业，自号处士。从诲见召，皆跨黄牛直抵<br>厅事前下，呼从诲不以官阀，但郎君而已。末年尤好篇咏，与僧齐已友善，贻之<br>诗曰：“陈琳笔砚甘前席，角里烟霞忆共眠。”盖以写其高尚之趣也。）<br>马殷，字霸图，许州鄢陵人也。少为木工，及蔡贼秦宗权作乱，始应募从军。<br>初，随孙儒渡淮，陷广陵。及儒败于宣州，殷随别将刘建峰过江西，连陷洪、鄂、<br>潭、桂等州，建峰尽有湖南之地，遂自为潭帅。顷之，建峰为部下所杀，潭人推<br>行军司马张佶为帅。时殷方统兵攻邵州，佶曰：“吾才不及马殷。”即牒殷付以<br>军府事。殷自邵州还军，犒劳将士，诛害建峰者数十人，自为留后。久之，朝廷<br>命为湖南节度使，遂有潭、衡七州之地。唐天复中，杨行密急攻江夏，杜洪求援<br>于荆南，成汭举舟师援之。时澧朗节度使雷彦恭乘汭出师，袭取荆州，载其宝货，<br>焚毁州城而去。彦恭东连行密，断江、岭行商之路，殷与高季兴合势攻彦恭于澧<br>朗。数年，擒之，尽有其地，及以张佶为朗州节度使，由是兵力雄盛。<br>殷于梁贞明中，为时姑息，所求皆允，累官至守太师、兼中书令，封楚王。<br>又上章请依唐秦王故事，乃加天策上将军之号。又请官位内添制置静江、武平、<br>宁远等军事，皆从之。既封楚王，仍请依唐诸王行台故事，置诸天官幕府，有文<br>苑学士之号，知诏令之名，总制二十余州，自署官吏，征赋不供，民间采茶，并<br>抑而买之。又自铸铅铁钱，凡天下商贾所赍宝货入其境者，只以土产铅铁博易之<br>无余，遂致一方富盛，穷极奢侈，贡奉朝廷不过茶数万斤而已。于中原卖茶之利，<br>岁百万计。唐同光初，首修职贡，复授太师、兼尚书令、楚王。天成初，加守尚<br>书令。长兴二年十一月十日，薨于位，时年七十有八。明宗闻之，废朝三日，谥<br>曰武穆。子希声嗣。<br>初，殷微时，隐隐见神人侍侧，因默记其形像。及贵，因谒衡山庙，睹庙中<br>神人塑像，宛如微时所见者。则知人之贵者，必有阴物护之，岂偶然哉！<br>希范，晋天福中，授江南诸道都统，又加天策上将军。谿州洞蛮彭士愁寇辰、<br>澧二州，希范讨平之。（士愁以五州乞盟，乃铭于铜柱。希范自言汉伏波将军援<br>之后，故铸铜柱以继之。案：此传有阙文，《马希广希萼传》全篇俱佚。《五<br>代史补》：高郁为武穆王谋臣，庄宗素闻其名，及有天下，且欲离间之。会武穆<br>王使其子希范入觐，庄宗以希范年少易激发，因其敷奏敏速，乃拊其背曰：“国<br>人皆言马家社稷必为高郁所取，今有子如此，高郁安得取此耶！”希范居常嫉郁，<br>忽闻庄宗言，深以为然。及归，告武穆请诛之，武穆笑曰：“主上争战得天下，<br>能用机数，以郁资吾霸业，故欲间之耳！若梁朝罢王彦章兵权也。盖遭此计，必<br>至破灭，今汝诛郁，正落其彀中，慎勿言也。”希范以武穆不决，祸在朝夕，因<br>使诬告郁谋反而族灭之。自是军中之政，往往失序，识者痛之。初，郁与武穆俱<br>起行阵，郁贪且僣，常以所居之井不甚清澈，思所以澄汰之，乃用银叶护其四方，<br>自内至外皆然，谓之“拓里”，其奉养过差，皆此类也，故庄宗得以媒蘖。自后<br>阴晦中见郁，后竟为所患尔。111111<br>马希范，武穆之嫡子，性奢侈，嗣位未几，乞依故事置天策府僚属，于是擢<br>从事有才行者，有若都统判官李铎、静江府节度判官潘玘、武安军节度判官拓拔<br>坦、都统掌书记李皋、镇南节度判官李庄、昭顺军节度判官徐收、澧州观察判官<br>彭继英、江南观察判官廖图、昭顺军观察判官徐中雅、静江府掌书记邓懿文、武<br>平军节度掌书记李松年、镇南军节度掌书记卫严、昭顺军观察支使彭继勋、武<br>平军节度推官萧铢、桂管观察推官何仲举、武安军节度巡官孟元晖、容管节度推<br>官刘昭禹等十八人，并为学士。其余列校，自袁友恭、张少敌等各以次授任。莫<br>不大兴土木，以建兴府庭，其最为壮丽者即有九龙、金华等殿。殿之成也，用丹<br>砂涂其壁，凡用数十万斤石，每僚吏谒见，将升殿，但觉丹砂之气，蔼然袭人，<br>其费用也皆此类。初，教令既下，主者以丹砂非卒致之物，相顾忧色。居无何，<br>东境山崩，涌出丹砂，委积如丘陵，于是收而用之。契丹南侵，闻其事，以为希<br>范非常人，遽使册为尚父。希范得册，以为契丹推奉，欣然当之矣。<br>丁思仅素有才略，为马氏骑将。以希范受契丹册命，深耻之，因谓希范曰：<br>“今朝廷失守，正忠臣义士奋发之时，使驰檄四方，引军直趋京师，诛仇敌，天<br>子反正，然后凯还，如此则齐桓、晋文不足数矣。时不可失，愿大王急图之。”<br>希范本无远略，加以兴作府署未毕，不忍弃去，遂寝思仅之谋。思仅不胜其愤，<br>谓所亲曰：“古人疾没世而名不称，今遭逢扰攘，不能立功于天下，反顾恋数间<br>屋子乎！诚可痛也。”自是思仅常怏怏。）<br>刘言，本朗州之牙将也。初，马氏举族为江南所俘，朗州无帅，众乃推列校<br>马光惠为武平军留后，光惠署言为副使。既而光惠耽荒僣侈，军情不附，遂行废<br>黜，以言代光惠为留后。时周广顺二年秋也。言既立，北则遣使奉表于周太祖，<br>东亦上章于江南李景，求正授旄钺，景未之许。时边镐据湖南，潜遣人赍金帛说<br>诱武陵谿洞诸蛮，欲合势以攻朗州。会李景降伪诏，征言赴金陵，言惧，不从伪<br>命，以其年冬十月三日，与其节度副使王进逵、行军司马何敬真、都指挥使周行<br>逢等同领舟师以袭潭州。九日，攻拔益阳寨，杀淮军数千人。十三日，至潭州城<br>下。是夕，边镐领其部众弃城东走，进逵、敬真遂入据其城。言乃遣牙将张崇嗣<br>奉表于周太祖，且言潭州兵戈之后，焚烧殆尽，乞移使府于朗州，从之。诏升朗<br>州为大都督府，在潭州之上。<br>广顺三年春正月，制以言为检校太师、同平章事、朗州大都督，充武平军节<br>度使，制置武安、静江等军事；又以王进逵为武安军节度使，何敬真为静江军节<br>度使，并检校太尉；以周行逢领集州刺史，充武安军节度行军司马。未几，言遣<br>何敬真帅军南击广贼，敬真失律，奔归潭州，为王进逵所杀。其年秋，进逵奏：<br>“刘言与淮贼通连，差指挥使郑珓部领兵士，欲并当道，郑珓为军众所执，<br>奔入武陵，刘言寻为诸军所废，臣已至朗州安抚讫。”周太祖诏刘言宜勒归私第，<br>委王进逵取便安置。言寻遇害，朝廷乃正授进逵朗州节制。<br>显德元年秋，制以武安军节度副使周行逢为鄂州节度使，权知潭州军府事，<br>加检校太尉。三年春正月，世宗将伐淮甸，诏进逵率兵入江南界。二月，进逵准<br>诏而行，仍遣部将潘叔嗣领兵五千为先锋。行及鄂州界，叔嗣回戈以袭朗州。进<br>逵闻之，倍道先入武陵，叔嗣遽攻其城，进逵败，为叔嗣所杀。遣人诣潭州请周<br>行逢至朗州，斩叔嗣于市。其年秋七月，制以行逢为朗州大都督，充武平军节度<br>使，加兼侍中。自是潭、朗之地，遂为行逢所有。皇朝建隆初，就加中书令。四<br>年，行逢卒，三军立其子保权为帅。未几，朗军乱，求救于朝廷。及王师平定荆、<br>湖，保权入朝，由是湖湘之地尽为王土矣。<br>钱，杭州临安县人。少拳勇，喜任侠，以解仇报怨为事。唐乾符中，事于<br>潜镇将董昌为部校。属天下丧乱，黄巢寇岭表，江、淮之盗贼群聚，大者攻州郡，<br>小者剽闾里，董昌聚众，恣横于杭、越之间，杭州八县，每县召募千人为一都，<br>时谓之“杭州八都”，以遏黄巢之冲要。时有刘汉宏者，聚徒据越州，自称节度<br>使，攻收邻郡；润州牙将薛朗逐其节度使周宝，自称留后。唐僖宗在蜀，诏董昌<br>讨伐，昌以军政委，率八都之士进攻越州，诛汉宏，回戈攻润州，擒薛朗。江、<br>浙平，董昌为浙东节度使、越州刺史，表代己为杭州刺史。<br>唐景福中，朝廷以李钅延为浙江西道镇海军节度使。时孙儒、杨行密交乱，<br>淮海烟尘数千里，常率师以为防捍，孙儒据宣州，不敢侵江、浙，由是勋名<br>日著。久之，李钅延终不至治所，朝廷以为镇海军节度，仍移润州军额于杭州<br>为治所，又立威胜军于越州，董昌为节度使。昌渐骄贵，自言身应符谶，又为妖<br>人王百艺所诳，僣称尊号，乃于越州自称罗平国王，年号大圣，伪命为两浙都<br>将。不受命，以状闻，唐昭宗命讨昌。乾宁四年，率浙西将士破越州，擒<br>昌以献，朝廷嘉其功，赐铁券，又除宰臣王溥为威胜军节度。而两浙士庶拜章，<br>请以兼杭、越二镇，朝廷不能制，因而授之，改威胜军为镇东，乃兼镇海、<br>镇东两藩节制。既兼两镇，精兵三万，而杨行密连岁兴戎，攻苏、湖、润等州，<br>欲兼并两浙，累为所败，亦为行密侵盗数州，而所部止一十三州而已。天复<br>中，大将许再思、徐绾叛，引宣州节度使田頵谋袭杭州。田頵等率师掩至城下，<br>激厉军士，一战败之，生擒徐绾，田頵遁走。<br>于临安故里兴造第舍，穷极壮丽，岁时游于里中，车徒雄盛，万夫罗列。<br>其父宽每闻至，走窜避之，即徒步访宽，请言其故。宽曰：“吾家世田渔为<br>事，未尝有贵达如此，尔今为十三州主，三面受敌，与人争利，恐祸及吾家，所<br>以不忍见汝。”泣谢之。<br>于唐昭宗朝，位至太师、中书令、本郡王，食邑二万户。梁祖革命，以<br>为尚父、吴越国王。梁末帝时，加诸道兵马元帅。同光中，为天下兵马都元帅、<br>尚父、守尚书令，封吴越国王，赐玉册、金印。初，庄宗至洛阳，厚陈贡奉，<br>求为国王，及玉册诏下，有司详议，群臣咸言：“玉简金字，惟至尊一人，钱<br>人臣，不可。又本朝己来，除四夷远藩，羁縻册拜，或有国王之号，而九州之内<br>亦无此事。”郭崇韬尤不容其僣，而枢密承旨段徊，奸幸用事，能移崇韬之意，<br>曲为陈情，崇韬黾勉从之。乃以镇海、镇东军节度使名目授其子元瓘，自<br>称吴越国王，命所居曰宫殿，府署曰朝廷，其参佐称臣，僣大朝百僚之号，但不<br>改年号而已。伪行制册，加封爵于新罗、渤海，海中夷落亦皆遣使行封册焉。<br>明宗即位之初，安重诲用事，尝与重诲书，云“吴越国王致书于某官执事”<br>，不叙暄凉，重诲怒其无礼。属供奉官乌昭遇使于两浙，每以朝廷事私于吴人，<br>仍目为殿下，自称臣，谒行舞蹈之礼。及回，副使韩玫具述其事，重诲因削<br>元帅、尚父、国王之号，以太师致仕。久之，其子元瓘等上表陈叙。时淮寇攻<br>逼荆南，明宗疑其同恶，因降诏诘之，元瓘等复遣使自淮南间道上表，云：<br>窃念臣父天下兵马都元帅、吴越国王臣镠，爰自乾符之岁，便立功劳；至于<br>天复之初，已封茅土。两殄稽山之僣伪，频叨凤诏之褒崇，赐铁券而砺岳带河，<br>藏清庙而铭钟镂鼎。历事列圣，竭诚累朝，罄臣节以无亏，荷君恩而益重。楚茅<br>吴柚，常居群后之先；赤豹黄罴，不在诸方之后。云台写像，盟府书勋，戮力本<br>朝，一心体国。常戒臣兄弟曰：“汝等诸子，须记斯言：老父起自诸都，早平多<br>难，素推忠勇，实效辛勤，遂蒙圣主之畴庸，获忝真主之列壤，恒积满盈之惧，<br>豫怀燕翼之忧。盖以恩礼殊尤，宠荣亢极，名品既逾于五等，春秋将及于八旬，<br>不讳之谈，尔当静听。而况手歼妖乱，亲睹兴亡，岂宜自为厉阶，更寻覆辙。老<br>身犹健，且作国王之呼；嗣子承家，但守藩臣之分。”臣等鲤庭洒袂，雁序书绅，<br>中心藏之，敬闻命矣。<br>顷以济阴归邸，梁苑称尊，所在英雄，递相仿敩，互起投龟之诟，皆兴逐<br>鹿之谋。惟臣父王，未尝随例。从微至著，悉蒙天子之丝纶；启土封王，自守诸<br>侯之土宇。乙酉岁，伏蒙庄宗皇帝遥降玉册、金印，恩加曲阜营丘，显自大朝，<br>来封小国，遂有强名之改补，实无干纪之包藏。兼使人徐筠等进贡之时，礼仪有<br>失，尚蒙赦宥，未置典刑，敢不投杖责躬，负荆请罪。且爽为臣之礼，诚乖事上<br>之仪，夙夜包羞，寝食俱废，捧诏而神魂战栗，拜章而芒刺交并。<br>伏以皇帝陛下，浚哲文思，含宏光大，智周万物，日辟四方，既容能改之非，<br>许降自新之恕，将功补过，舍短从长，矧兹近代相持，岂足深机远料。且臣本道，<br>与淮南虽连疆畛，久结仇雠，交恶寻盟，十翻九覆，纵敌已逾于三纪，弭兵才仅<br>于数年，谅非唇齿之邦，真谓腹心之疾。今奉诏书责问，合陈本末端由，布在众<br>多，宁烦覙缕，彼既人而无礼，此亦和而不同。近知侵轶荆门，乖张事大，<br>傥王师之问罪，愿率众以齐攻，必致先登，庶观后效。横秋雕鹗，只待指呼；跃<br>匣蛟龙，誓平雠隙。今则训齐楼橹，淬砺戈鋋，决副天威，冀明臣节。伏以臣父<br>王，已于泛海，继有飞章。陈父子之丹诚，高悬皎日；展君臣之大义，上指圆<br>穹。其将修贡赋于梯航，混车书而表率，如亏奉职，自有阴诛。今春已具表章，<br>未蒙便赐俞允，地远而经年方达，天高而沥恳难通。伏乞圣慈，曲行明命。凌霜<br>益翠，始知松柏之心；异日成功，方显忠贞之节。臣元瓘等无任感激祈恩战惧依<br>投之至。谨遣急脚，间道奉绢表陈乞奏谢以闻。明宗嘉之，乃降制复授天下兵<br>马都元帅、尚父、吴越国王。未几，又诏赐上表不名。（《五代会要》载长兴二<br>年四月诏曰：周荣吕望，有尚父之称；汉重萧何，有不名之礼。钱珝冠公侯之位，<br>统吴越之封，宜示异恩，俾当缛礼，其钱珝宜赐不名。）<br>鸑在杭州垂四十年，穷奢极贵。钱塘江旧日海潮逼州城，鸑大庀工徒，凿石<br>填江，又平江中罗刹石，悉起台榭，广郡郭周三十里，邑屋之繁会，江山之雕丽，<br>实江南之胜概也，鸑学书，好吟咏。江东有罗隐者，有诗名，闻于海内，依鸑为<br>参佐。鸑尝与隐唱和，隐好讥讽，尝戏为诗，言鸑微时骑牛操鸑事，鸑亦怡然不<br>怒，其通恕也如此。鸑虽季年荒恣，然自唐朝，于梁室，庄宗中兴已来，每来扬<br>帆越海，贡奉无阙，故中朝亦以此善之。<br>鸑以长兴三年三月二十八日薨，年八十一。制曰：“故天下兵马都元帅、尚<br>父、吴越国王钱鸑，累朝元老，当代勋贤，位已极于人臣，名素高于简册。赠典<br>既无其官爵，易名宜示其优崇，宜令所司定谥，以王礼葬，仍赐神道碑。”谥曰<br>武肃。鸑初事董昌，时年甫壮室，性尚刚烈。时有儒士谒于主帅，已进刺矣，见<br>鸑稍怠，鸑怒，投之罗刹江，及典谒者将召，鸑诈云：“客已拂衣去矣。”及为<br>帅时，有人献诗云：“一条江水槛前流。”鸑不悦，以为讥己，寻害之。迨于晚<br>岁，方爱人下士，留心理道，数十年间，时甚归美。鸑尤恃崇盛，分两浙为数镇，<br>其节制署而后奏。左右前后皆儿孙甥侄，轩陛服饰，比于王者，两浙里俗咸曰“<br>海龙王”。梁开平中，浙民上言，请为鸑立生祠，梁太祖许之，令翰林学士李琪<br>撰生祠堂碑以赐之，至今蒸黎飨之，子孙保之，斯亦近代之名王也。<br>元瓘，第五子也。起家为盐铁发运巡官，表授尚书金部朗中，赐金紫。天<br>复中，本州裨校许再思等为乱，构宣州节度使田頵，頵领兵奄至，击败再思，<br>与頵通和。頵要盟于，遍召诸子问之曰：“谁能为吾为田氏之婿者？”例有<br>难色，时元瓘年十六，进曰：“惟大王之命。”由是就亲于宣州。唐天祐初，承<br>制累迁检校尚书左仆射、内衙都指挥使，数年之间，伐叛御寇，大著勋绩。梁贞<br>明四年夏，大举伐吴，以元瓘为水战诸军都指挥使。战棹抵东洲，吴人以舟师<br>拒战，元瓘为火筏顺风扬灰以岔之，白昼如雾，吴师迷方，遂败之，擒军使彭彦<br>章并军校七十余人，得战舰四百只。吴人知不可校，通好于，以功奏授镇海军<br>节度副使、检校司徒。梁末，迁清海军节度使、检校太傅、同平章事。后唐同光<br>初，加检校太师、兼中书令、镇东等军节度观察处置等使。时自为天下兵马都<br>元帅、尚父、守尚书令、吴越国王，及为太师致仕，元瓘累贡章疏，乞复旧号，<br>唐明宗许之。既年高，欲立嗣，召诸子使各论功，请让于元瓘。及病笃，召<br>将吏谓之曰：“余病不起，儿皆愚懦，恐不能为尔帅。与尔辈决矣，帅当自择。”<br>将吏号泣言曰：“大令公有军功，多贤行仁孝，已领两镇，王何苦言及此！”<br>曰：“此渠定堪否？”曰：“众等愿奉贤帅。”即出符钥数篚于前，谓元瓘曰：<br>“三军言尔可奉，领取此。”薨，遂袭父位。<br>唐长兴四年，遣将作监李纮起复元瓘官爵，又命户部侍郎张文宝授兼尚书令。<br>清泰初，封吴王。二年，封越王。天福元年，赐金印。三年，封吴越国王。五年，<br>加天下兵马元帅。六年，授天下兵马都元帅。其年夏有疾，秋府署灾，焚之一空，<br>乃移于他所，其焰皆随而发焉，元瓘因惊悸发狂，以是岁八月二十四日薨，年五<br>十五岁。谥曰文穆。元瓘幼聪敏，长于抚驭，临戎十五年，决事神速，为军民所<br>附，然奢僣营造，甚于其父，故有回禄之灾焉。元瓘有诗千篇，编其尤者三百篇，<br>命曰《锦楼集》，浙中人士皆传之。子佐为嗣。<br>佐，字元祐，元瓘薨，遂袭其位。晋天福末，制授检校太师、兼中书令、吴<br>越王，仍篆玉为册以赐之。前代玉册，册夷王有之，伪梁时欲厚于，首为式例，<br>故因而不改。俄授开府仪同三司、守太尉。时以建安为淮寇所攻，授东南面兵马<br>都元帅，佐寻遣舟师进讨，淮入大败，以功加守太师。汉高祖入汴，佐首献琛飐，<br>表率东道，汉祖嘉之，授诸道兵马都元帅。佐居列土凡七年，境内丰阜，祖父三<br>世皆为元帅，时以为荣。汉初，以疾卒于位，谥曰忠献。佐幼好书，性温恭，能<br>为五七言诗，凡官属遇雪月佳景，必同宴赏，由此士人归心。其班品亦有丞相已<br>下名籍，而禄给甚薄，罕能自济，每朝廷降吏，则去其伪官，或与会则公府助以<br>仆马，处事龌龊，多如此类。然航海所入，岁贡百万，王人一至，所遗至广，故<br>朝廷宠之，为群藩之冠。佐有子昱，年五岁，未任庶务，乃以其弟倧袭位。<br>倧，性明敏严毅，未立时，常以佐性宽善，疑掌兵权者难制，及代佐为帅，<br>以礼法绳下，宿将旧勋，不甚优礼。大将胡进思颇不平之，乃密与亲军谋去倧。<br>汉祖入汴之岁，十二月，进思率甲士三百大噪，突入衙署，倧阖户以拒之，左<br>右与之格斗，尽为进思所杀，遂迁倧于别馆，以甲士送，幽于衣锦军，立倧<br>异母弟俶为帅。其年夏四月，进思疽发背而卒，越人快之，以为阴灵之诛逆也。<br>俶，元瓘之子，倧之异母弟也。倧既为军校所幽，时俶为温州刺史，众<br>以无帅，遂迎立之，时汉乾祐元年正月十五日也。其年八月，始授检校太师、兼<br>中书令，充镇海镇东等军节度使、东南面兵马都元帅。周广顺中，累官至守尚书<br>令、中书令、吴越国王。皇朝建隆初，复加天下兵马大元帅，其后事具皇朝日历。<br>（《五代史补》：钱珝封吴越国王后，大兴府署，版筑斤斧之声昼夜不绝，士卒<br>怨嗟。或有中夜潜用白土大书于门曰：“没了期，侵早起，抵暮归。”珝一见欣<br>然，遽命书吏亦以白土书数字于其侧曰：“没了期，春衣才罢又冬衣。”时人以<br>为神辅，自是怨嗟顿息矣。僧昭者，通于术数，居两浙，大为钱塘钱珝所礼，谓<br>之国师。一旦谒珝，有宫中小儿嬉于侧，坠下钱数十文，珝见，谓之曰：“速收，<br>虑人恐踏破汝钱。”昭师笑曰：“汝钱欲踏破，须是牛即可。”珝喜，以为社稷<br>坚牢之义。后至曾孙俶，举族入朝，因而国除。俶年属丑为牛，可谓牛踏钱而破<br>矣。钱珝末年患双目，有医人不知所从来，自云累世医内外障眼，其术皆善于用<br>针，无不效者。珝闻，召而使观之，医人曰：“可治，然大王非常人，患殆天与<br>之，若医，是违天地也，恐无益于寿，幸思之。”珝曰：“吾起自行伍，跨有方<br>面，富贵足矣，但得两眼见物，为鬼不亦快乎！”既而下手，莫不应手豁然。珝<br>喜，所赐动以万计，医人皆辞不受。明年，珝卒。僧契盈，闽中人。通内外学，<br>性尤敏速。广顺初，游戏钱塘。一旦，陪吴越王游碧浪亭，时潮水初满，舟楫辐<br>辏，望之不见其首尾，王喜曰：“吴越地去京师三千余里，而谁知一水之利有如<br>此耶！”契盈对曰：“可谓三千里外一条水，十二时中两度潮。”时人谓之佳对。<br>时江南未通，两浙贡赋自海路而至青州，故云三千里也。）<br>史臣曰：自唐末乱离，海内分割，荆、湖、江、浙，各据一方，翼子诒孙，<br>多历年所。夫如是者何也？盖值诸夏多艰，王风不竞故也。洎皇宋之抚运也，因<br>朗、陵之肇乱，命王师以遄征，一矢不亡，二方俱服。遂使瑶琨筱{汤}，咸遵<br>作贡之文；江、汉、雎、章，尽鼓朝宗之浪。夫如是者何也？盖属大统有归，人<br>寰允洽故也。惟钱氏之守杭、越，逾八十年，盖事大勤王之节，与荆楚、湖湘不<br>侔矣。<br><hr>
