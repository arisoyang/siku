<h4>《史部·山海经·卷五  中山经》<b class="x">作者：佚名</b></h4>
<br>《中山经》薄山之首，曰甘枣之山。共水出焉，而西流注于河。其上多杻<br>木，其下有草焉，葵本而可叶，黄华而荚实，名曰箨，可以已瞢。有兽焉，其状<br>如<imgheight=32width=32border=0src=/bzk/A133.bmp>鼠而文题，其名曰<<imgheight=32width=32border=0src=/bzk/Z078.bmp>能>，食之已癭。<br>又东二十里，曰历儿之山，其上多橿，多杤木，是木也，方茎而员叶，<br>黄华而毛，其实如拣，服之不忘。<br>又东十五里，曰渠猪之山，其上多竹，渠猪之水出焉，而南流注于河。其中<br>是多豪鱼，状如鲔，赤喙尾赤羽，可以已白癣。<br>又东三十五里，曰葱聋之山，其中多大谷，是多白垩，黑、青、黄垩。<br>又东十五里，曰涹山，其上多赤铜，其阴多铁。<br>又东七十里，曰脱扈之山。有草焉，其状如葵叶而赤华，荚实，实如棕荚，<br>名曰植楮，可以已癙，食之不眯。<br>又东二十里，曰金星之山，多天婴，其状如龙骨，可以已痤。<br>又东七十里，曰泰威之山，其中有谷曰枭谷，其中多铁。<br>又东十五里，曰橿谷之山，其中多赤铜。<br>又东百二十里，曰吴林之山，其中多<imgheight=32width=32border=0src=/bzk/B12U.bmp>草。<br>又北三十里，曰牛首之山。有草焉，名曰鬼草，其叶如葵而赤茎，其秀如禾，<br>服之不忧。劳水出焉，而西流注于潏水。是多飞鱼，其状如鲋鱼，食之已痔衕。<br>又北四十里，曰霍山，其木多谷。有兽焉，其状如貍，而白尾有鬛，名曰朏<br>朏，养之可以已忧。<br>又北五十二里，曰合谷之山，是多薝棘。<br>又北三十五里，曰阴山，多砺石、文石。少水出焉，其中多凋棠，其叶如榆<br>叶而方，其实如赤菽，食之已聋。<br>又东北四百里，曰鼓镫之山，多赤铜。有草焉，名曰荣草，其叶如柳，其本<br>如鸡卵，食之已风。凡薄山之首，白甘枣之山至于鼓镫之山，凡十五山，六千六<br>百七十里。历儿、冢也，其祠礼：毛，太牢之具；县以吉玉。其余十三者，毛用<br>一羊，县婴用桑封，瘗而不糈。桑封者，桑主也，方其下而锐其上，而中穿之加<br>金。<br>《中次二经》济山之首，曰煇诸之山，其上多桑，其兽多闾麋，其鸟多鹖。<br>又西南二百里，曰发视之山，其上多金玉，其下多砥砺。即鱼之水出焉，而<br>西流注于伊水。<br>又西三百里，曰豪山，其上多金玉而无草木。<br>又西三百里，曰鲜山，多金玉，无草木。鲜水出焉，而北流注于伊水。其中<br>多鸣蛇，其状如蛇而四翼，其音如磬，见则其邑大旱。<br>又西三百里，曰阳山，多石，无草木。阳水出焉，而北流注于伊水。其中多<br>化蛇，其状如人面而豺身，鸟翼而蛇行，其音如叱呼，见则其邑大水。<br>又西二百里，曰昆吾之山，其上多赤铜。有兽焉，其状如彘而有角，其音如<br>号，名曰蠪蚔，食之不眯。<br>又西百二十里，曰<imgheight=32width=32border=0src=/bzk/B12U.bmp>山。<imgheight=32width=32border=0src=/bzk/B12U.bmp>水出焉，而北流注于伊水，其上多金玉，<br>其下多青雄黄。有木焉，其状如棠而赤叶，名曰芒草，可以毒鱼。<br>又西一百五十里，曰独苏之山，无草木而多水。<br>又西一百二十里，曰蔓渠之山，其上多金玉，其下多竹箭。伊水出焉，而东<br>流注于洛。有兽焉，其名曰马腹，其状如人面虎身，其音如婴儿，是食人。<br>凡济山之首，自煇诸之山至于蔓渠之山，凡九山，一千六百七十里。其神皆<br>人面而鸟身。祠用毛，用一吉玉，投而不糈。<br>《中次三经》以萯山之首，曰敖岸之山，其阳多<王雩>琈之玉，其阴多赭、<br>黄金。神熏池居之。是常出美玉。北望河林，其状如蒨如举。有兽焉，其状如白<br>鹿而四角，名曰夫诸，见则其邑大水。<br>又东十里，曰青要之山，实惟帝之密都。是多驾鸟。南望墠渚，禹父之所<br>化，是多仆累、蒲卢。<鬼申>武罗司之，其状人面而豹文，小要而白齿，而穿耳<br>以鐻，其鸣如鸣玉。是山也，宜女子。畛水出焉，而北流注于河。其中有鸟焉，<br>名曰鴢，其状如凫，青身而朱目赤尾，食之宜子。有草焉，其状如<imgheight=32width=32border=0src=/bzk/B12U.bmp>，而<br>方茎黄华赤实，其本如藁本，名曰荀草，服之美人色。<br>又东十里曰騩山，其上有美枣，其阴有<王雩>琈之玉。正回之水出焉，而<br>北流注于河。其中多飞鱼，其状如豚而赤文，服之不畏雷，可以御兵。<br>又东四十里，曰宜苏之山，其上多金玉，其下多蔓居之木。滽々之水出焉，<br>而北流注于河，是多黄贝。<br>又东二十里，曰和山，其上无草木而多瑶碧，实惟河之九都。是山也五曲，<br>九水出焉，合而北流注于河，其中多苍玉。吉神泰逢司之，其状如人而虎尾，是<br>好居于萯山之阳，出入有光。泰逢神动天地气也。<br>凡萯之首，自敖岸之山至于和山，凡五山，四百四十里。其祠泰逢、熏池、<br>武罗皆一牡羊副，婴用吉玉。其二神用一雄鸡瘗之，糈用稌。<br>《中次四经》釐山之首，曰鹿蹄之山，其上多玉，其下多金。甘水出焉，而<br>北流注于洛，其中多泠石。<br>西五十里，曰扶猪之山，其上多礝石。有兽焉，其状如貉而人目，其名曰<br>{鹿言}。虢水出焉，而北流注于洛，其中多瓀石。<br>又西一百二十里，曰釐山，其阳多玉，其阴多蒐。有兽焉，其状如牛。苍身，<br>其音如婴儿，是食人，其名曰犀渠。滽々之水出焉，而南流注于伊水。有兽焉，<br>名曰犭颉，其状如獳犬而有鳞，其毛如彘鬛。<br>又西二百里，曰箕尾之山，多谷，多涂石，其上多<王雩>琈之玉。<br>又西二百五十里，曰柄山，其上多玉，其下多铜。滔雕之水出焉，而北流注<br>于洛。其中多羬羊。有木焉，其状如樗，其叶如桐而荚实，其名曰茇，可以毒<br>鱼。<br>又西二百里，曰白边之山，其上多金玉，其下多青雄黄。<br>又西二百里，曰熊耳之山，其上多漆，其下多棕。浮濠之水出焉，而西流注<br>于洛，其中多水玉，多人鱼。有草焉，其状如苏而赤华，名曰葶苎，可以毒鱼。<br>又西三百里，曰牡山，其上多文石，其下多竹箭竹{媚}，其兽多牜乍牛、羬<br>羊，鸟多赤鷩。<br>又西三百五十里，曰讙举之山。雒水出焉，而东北流注于玄扈之水，其中多<br>马肠之物。此二山者，洛间也。<br>凡釐山之首，自鹿蹄之山至于玄扈之山，凡九山，千六百里七十里。其神状<br>皆人面兽身。其祠之，毛用一白鸡，祈而不糈，以采衣之。<br>《中次五经》薄山之首，曰苟床之山，无草木，多怪石。<br>东三百里，曰首山，其阴多榖、柞，其草多{艹术}芫，其阳多<王雩>琈<br>之玉，木多槐。其阴有谷，曰机谷，多<鸟大>鸟，其状如枭而三目，有耳，其音<br>如录，食之已垫。<br>又东三百里，曰县劚之山，无草木，多文石。<br>又东三百里，曰葱聋之山，无草木，多<广夆>石。<br>东北五百里，曰条谷之山，其木多槐桐，其草多芍药、{艹<imgheight=32width=32border=0src=/bzk/Z074.bmp>}冬。<br>又北十里，曰超山，其阴多苍玉，其阳有井，冬有水而夏竭。<br>又东五百里，曰成侯之山，其上多櫄木，其草多芃。<br>又东五百里，曰朝歌之山，谷多美垩。<br>又东五百里，曰槐山，谷多金锡。<br>又东十里，曰历山，其木多槐，其阳多玉。<br>又东十里，曰尸山，多苍玉，其兽多麖。尸水出焉，南流注于洛水，其中多<br>美玉。<br>又东十里，曰良余之山，其上多谷柞，无石。余水出于其阴，而北流注于河；<br>乳水出于其阳，而东南流注于洛。<br>又东南十里，曰蛊尾之山，多砺石、赤铜。龙余之水出焉，而东南流注于洛。<br>又东北二十里，曰升山，其木其多榖、柞、棘，其草多藇蕙，多寇脱。<br>黄酸之水出焉，而北流注于河，其中多璇玉。<br>又东二十里，曰阳虚之山，多金，临于玄扈之水。<br>凡薄山之首，自苟林之山至于阳虚之山，凡十六山，二千九百八十二里。升<br>山冢也，其祠礼：太牢，婴用吉玉。首山，<鬼申>也，其祠用稌、黑犠太牢之<br>具、蘖酿；干舞，置鼓；婴用一璧。尸水，合天也，肥牲祠也；用一黑犬于上，<br>用一雌鸡于下，刉一牝羊，献血。婴用吉玉，采之，飨之。<br>《中次六经》缟羝山之首，曰平逢之山，南望伊洛，东望谷城之山，无草木，<br>无水，多沙石。有神焉，其状如人而二首，名曰骄虫，是为螫虫，实惟蜂蜜之庐，<br>其祠之：用一雄鸡，禳而勿杀。<br>西十里，曰缟羝之山，无草木，多金玉。<br>又西十里，曰瘣山，多<王雩>琈之玉。其阴有谷焉，名曰雚谷，其木多<br>柳楮。其中有鸟焉，状如山鸡而长尾，赤如丹火而青喙，名曰鸰<要鸟>，其鸣自呼，<br>服之不眯。交觞之水出于阳，而南流注于洛；俞随之水出于其阴，而北流注于谷<br>水。<br>又西三十里，曰瞻诸之山，其阳多金，其阴多文石。氵射水出焉，而东南流<br>注于洛；少水出其阴，而北流注于谷水。<br>又西三十里，曰娄涿之山，无草木，多金玉。瞻水出于其阳，而东流注于洛；<br>陂水出于其阴，而北流注于谷水，其中多茈石、文石。<br>又西四十里，曰白石之山。惠水出于其阳，而南流注于洛，其中多水玉。涧<br>水出于其阴，西北流注于谷水，其中多麋石、栌丹。<br>又西五十里，曰榖山，其上多榖，其下多桑。爽水出焉，而西北流<br>注于榖水，其中多碧绿。<br>又西七十二里，曰密山，其阳多玉，其阴多铁。豪水出焉，而南流注于洛，<br>其中多旋龟，其状鸟首而鳖尾，其音如判木。无草木。<br>又西百里，曰长石之山，无草木，多鑫玉。其西有谷焉，名曰共谷，多竹。<br>共水出焉，西南流注于洛，其中多鸣石。<br>又西一百四十里，曰傅山，无草木，多瑶碧。厌染之水出于其阳，而南流注<br>于洛，其中多人鱼。其西有林焉，名曰墦冢。谷水出焉，而东流注于洛，其中<br>多珚玉。<br>又西五十里，曰橐山，其木多樗，多<imgheight=32width=32border=0src=/bzk/D144.bmp>木，其阳多金玉，其阴多铁，多<br>萧。橐水出焉，而北流注于河。其中多修辟之鱼，状如黾而白喙，其音如鸱，食<br>之已白癣。<br>又西九十里，曰常烝之山，无草木，多垩。潐水出焉，而东北流注于河，<br>其中多苍玉。菑水出焉，而北流注于河。<br>又西九十里，曰夸父之山，其木多棕楠，多竹箭，其兽多牜乍牛羬羊，<br>其鸟多鷩，其阳多玉，其阴多铁。其北有林焉，名曰桃林，是广员三百里，其中<br>多马。湖水出焉，而北流注于河，其中多珚玉。<br>又西九十里，曰阳华之山，其阳多金玉，其阴多青雄黄，其草多藷藇，<br>多苦辛，其状如橚，其实如瓜，其味酸甘，食之已疟。杨水出焉，而西南流注<br>于洛，其中多人鱼。门水出焉，而东北流注于河，其中多玄<石肃>。纟昔姑之水出<br>于其阴，而东流注于门水，其上多铜。门水出于河，七百九十里入雒水。<br>凡缟羝山之首，自平逢之山至于阳华之山，凡十四山，七百九十里。岳在其<br>中，以六月祭之，如诸岳之祠法，则天下安宁。<br>《中次七经》苦山之首，曰休与之山。其上有石焉，名曰帝台之棋，五色而<br>文，其状如鹑卵，帝台之石，所以祷百神者也，服之不蛊。有草焉，其状如蓍，<br>赤叶而本丛生，名曰夙条，可以为簳。<br>东三百里，曰鼓钟之山，帝台之所以觞百神也。有草焉，方茎而黄华，员叶<br>击三成，其名曰焉酸，可以为毒。其上多砺，其下多砥。<br>又东二百里，曰姑媱之山。帝女死焉，其名曰女尸，化为{艹<imgheight=32width=32border=0src=/bzk/Z076.bmp>}草，其叶<br>胥成，其华黄，其实如菟丘，服之媚于人。<br>又东二十里，曰苦山。有兽焉，名曰山膏，其状如逐，赤若丹火，善詈。其<br>上有木焉，名曰黄棘，黄华而员叶，其实如兰。服之不字。有草焉，员叶而无茎，<br>赤华而不实，名曰无条，服之不癭。<br>又东二十七里，曰堵山，神天愚居之，是多怪风雨。其上有木焉，名曰天<br>楄，方茎而葵状，服者不<口垔>。<br>又东五十二里，曰放皋之山。明水出焉。南流注于伊水，其中多苍玉。有木<br>焉其叶如槐，黄华而不实，其名曰蒙木，服之不惑。有兽焉，其状如蜂，枝尾而<br>反舌，善呼，其名曰文文。<br>又东五十七里，曰大{非古}之山，多<王雩>琈之玉，多麋玉。有草焉，其状<br>叶如榆，方茎而苍伤，其名曰牛伤，其根苍文，服者不厥，可以御兵。其阳狂水<br>出焉，西南流注于伊水，其中多三足龟，食者无大疾，可以已肿。<br>又东七十里，曰半石之山，其上有草焉，生而秀，其高丈余，赤叶赤华，华<br>而不实，其名曰嘉荣，服之者不霆。来需之水出于其阳，而西流注于伊水，其中<br>多鯩鱼，黑文，其状如鲋，食者不睡。合水出于其阴，而北流注于洛，多鰧<br>鱼，状如鳜，居逵，苍文赤尾，食者不痈，可以为瘘。<br>又东五十里，曰少室之山，百草木成囷。其上有木焉，其名曰帝休，叶状如<br>杨，其枝五衢，黄华黑实，服者不怒。其上多玉，其下多铁。休水出焉，而北流<br>注于洛，其中多<鱼帝>鱼，状如{执皿}蜼而长距，足白而对，食者无蛊疾，可以<br>御兵。<br>又东三十里，曰泰室之山。其上有木焉，叶状如梨而赤理，其名曰栯木，<br>服者不妒。有草焉，其状如{艹朮}，白华黑实，泽如蘡薁，其名曰{艹<imgheight=32width=32border=0src=/bzk/Z076.bmp>}草，<br>服之不昧。上多美石。<br>又北三十里，曰讲山，其上多玉，多柘，多柏。有木焉，名曰帝屋，叶状如<br>椒，反伤赤实，可以御凶。<br>又北三十里，曰婴梁之山，上多苍玉，錞于玄石。<br>又东三十里，曰浮戏之山。有木焉，叶状如樗而赤实，名曰亢木，食之不蛊，<br>汜水出焉，而北流注于河。其东有谷，因名曰蛇谷，上多少辛。<br>又东四十里，曰少陉之山。有草焉，名曰{艹冈}草，叶状如葵，而赤茎白华，<br>实如蘡薁，食之不愚。器难之水出焉，而北流注于役水。<br>又东南十里，曰太山。有草焉，名曰梨，其叶状如荻而赤华，可以已疽。太<br>水出于其阳，而东南注于役水；承水出于其阴，而东北流注于役。<br>又东二十里，曰末山，上多赤金。末水出焉，北流注于役。<br>又东二十五里，曰役山，上多白金，多铁。役水出焉，北流注于河。<br>又东三十五里，曰敏山。上有木焉，其状如荆，白华而赤实，名曰<imgheight=32width=32border=0src=/bzk/B12F.bmp>柏，<br>服者不寒。其阳多<王雩>琈之玉。<br>又东三十里，曰大騩之山，其阴多铁、美玉、青垩。有草焉，其状如蓍而<br>毛，青华而白实，其名曰{艹狼}，服之不夭，可以为腹病。<br>凡苦山之首，自休与之山至于大騩之山，凡十有九山，千一百八十四里。<br>其十六神者，皆豕身而人面。其祠：毛牷用一羊羞，婴用一藻玉瘗。苦山、少室、<br>太室皆冢也，其祠之：太牢之具，婴以吉玉。其神状皆人面而三首。其余属皆豕<br>身人面也。<br>《中次八经》荆山之首，曰景山，其上多金玉，其木多杼檀。雎水出焉，东<br>南流注于江，其中多丹粟，多文鱼。<br>东北百里，曰荆山，其阴多铁，其阳多赤金，其中多牦牛，多豹虎，其木多<br>松柏，其草多竹，多橘櫾。漳水出焉，而东南流注于雎，其中多黄金，多鲛鱼，<br>其兽多闾麋。<br>又东北百五十里，曰骄山，其上多玉，其下多青雘，其木多松柏，多桃枝钩<br>端。神<imgheight=32width=32border=0src=/bzk/B240.bmp>围处之，其状如人面。羊角虎爪，恒游于雎漳之渊，出入有光。<br>又东北百二十里，曰女几之山，其上多玉，其下多黄金，其兽多豹虎，多闾<br>麋麖麂，其鸟多白鷮，多翟，多鸩。<br>又东北二百里，曰宜诸之山，其上多金玉，其下多青雘。洈水出焉，而南<br>流注于漳，其中多白玉。<br>又东北三百五十里，曰纶山，其木多梓楠，多桃枝，多柤粟橘櫾，其<br>兽多闾麈麢<imgheight=32width=32border=0src=/bzk/Z045.bmp>。<br>又东二百里，曰陆危阝之山，其上多<王雩>琈之玉，其下多垩，其木多杻<br>橿。<br>又东百三十里，曰光山，其上多碧，其下多木。神计蒙处之，其状人身而龙<br>首，恒游于漳渊，出入必有飘风暴雨。<br>又东百五十里，曰岐山，其阳多赤金，其阴多白珉，其上多金玉，其下多青<br>雘，其林多樗。神涉<imgheight=32width=32border=0src=/bzk/B240.bmp>处之，其状人身而方面三足。<br>又东百三十里，曰铜山，其上多金银铁，其木多榖、柞、柤、栗、橘、<br>櫾，其兽多犳。<br>又东北一百里，曰美山，其兽多兕牛，多闾麈，多豕鹿，其上多金，其下<br>多青雘。<br>又东北百里，曰大尧之山，其木多松柏，多梓桑，多机，其草多竹，其兽多<br>豹虎麢<imgheight=32width=32border=0src=/bzk/Z045.bmp>。<br>又东北三百里，曰灵山，其上多金玉，其下多青雘，其木多桃李梅杏。<br>又东北七十里，曰龙山，上多寓木，其木多碧，其下多赤锡，其草多桃枝钩<br>端。<br>又东南五十里，曰衡山，上多寓木榖、柞，多黄垩白垩。<br>又东南七十里，曰石山，其上多金，其下多青雘，多寓木。<br>又南百二十里，曰若山，其上多<王雩>琈玉，多赭，多邽石，多寓木，多柘。<br>又东南一百二十里，曰彘山，多美石，多柘。<br>又东南一百五十里，曰玉山，其上多金玉，其下多碧铁，其木多柏。<br>又东南七十里，曰灌山，其木多檀，多邽石，多白锡。郁水出于其上，潜于<br>其下，其中多砥砺。<br>又东北百五十里，曰仁举之山，其木多榖、柞，其阳多赤金，其阴多赭。<br>又东五十里，曰师每之山，其阳多砥砺，其阴多青雘，其木多柏，多檀，多<br>柘，其草多竹。<br>又东南二百里，曰琴鼓之山，其木多榖、柞、椒、柘，其上多白珉，其<br>下多洗石，其兽多豕鹿，多白犀，其鸟多鸩。<br>凡荆山之首，自景山至琴鼓之山，凡二十三山，二千八百九十里。其神状皆<br>鸟身而人面。其祠：用一雄鸡祈瘗，用一藻圭，糈用稌。骄山，冢也，其祠：<br>用羞酒少牢祈瘗，婴毛一璧。<br>《中次九经》岷山之首，曰女几之山，其上多石涅，其木多杻橿，其草<br>多菊{艹术}。洛水出焉，东注于江，其中多雄黄，其兽多虎豹。<br>又东北三百里，曰岷山。江水出焉，东北流注于海，其中多良龟，多鼍，其<br>上多金玉，其下多白珉，其木多梅棠，其兽多犀象，多夔牛，其鸟多翰鷩。<br>又东北一百四十里，曰崃山，江水出焉，东流注于江。其阳多黄金，其阴多<br>麋麈，其木多檀柘，其草多<imgheight=32width=32border=0src=/bzk/Z133.bmp>韭，多药、空夺。<br>又东一百五十里，曰崌山。江水出焉，东流注于大江，其中多怪蛇，多<br>{执鱼}鱼，其木多楢杻，多梅梓，其兽多夔牛麢<imgheight=32width=32border=0src=/bzk/Z045.bmp>犀兕。有鸟焉，状如<br>鸮而赤身白首，其名曰窃脂，可以御火。<br>又东三百里，曰高梁之山，其上多垩，其下多砥砺，其木多桃枝钩端。有草<br>焉，状如葵而赤华、荚实白柎，可以走马。<br>又东四百里，曰蛇山，其上多黄金，其下多垩，其木多栒，多橡章，其草多<br>嘉荣、少辛。有兽焉，其状如狐，而白尾长耳，名犭也狼，见则国内有兵。<br>又东五百里，曰鬲山，其阳多金，其阴多白珉。蒲<薨鸟>之水出焉，而东流注<br>于江，其中多白玉，其兽多犀象熊罴，多猨蜼。<br>又东北三百里，曰隅阳之山，其上多金玉，其下多青雘，其木多梓桑，其草<br>多茈。徐水出焉，东流注于江，其中多丹粟。<br>又东二百五十里，曰岐山，其上多白金，其下多铁。其木多梅梓，多杻<br>楢。氵咸水出焉，东南流注于江。<br>又东三百里，曰勾檷之山，其上多玉，其下多黄金，其木多栎柘，其草多<br>芍药。<br>又东一百五十里，曰风雨之山，其上多白金，其下多石涅，其木多棷椫，<br>多杨。宣余之水出焉，东流注于江，其中多蛇。其兽多闾麋，多麈豹虎，其鸟多<br>白鷮。<br>又东北二百里，曰玉山，其阳多铜，其阴多赤金，其木多豫章楢杻，其<br>兽多豕鹿麢<imgheight=32width=32border=0src=/bzk/Z045.bmp>，其鸟多鸩。<br>又东一百五十里，曰熊山。有穴焉，熊之穴，恒出神人。夏启而冬闭；是穴<br>也，冬启乃必有兵。其上多白玉，其下多白金，其林多樗柳，其草多寇脱。<br>又东一百四十里，曰騩山，其阳多美玉赤金，其阴多铁，其木多桃枝荆芭。<br>又东二百里，曰葛山，其上多赤金，其下多瑊石，其木多柤栗橘櫾楢<br>杻，其兽多麢<imgheight=32width=32border=0src=/bzk/Z045.bmp>，其草多嘉荣。<br>又东一百七十里，曰贾超之山，其阳多黄垩，其阴多美赭，其木多柤栗橘<br>櫾，其中多龙脩。<br>凡岷山之首，自女几山至于贾超之山，凡十六山，三千五百里。其神状皆马<br>身而龙首。其祠：毛用一雄鸡瘗。糈用稌。文山勾檷、风雨、騩之山，是<br>皆冢也，其祠之：羞酒，少牢具，婴毛一吉玉。熊山，席也，其祠：羞酒，太牢<br>具，婴毛一璧。干儛，用兵以禳；祈，璆冕舞。<br>《中次经》之首，曰首阳之山，其上多金玉，无草木。<br>又西五十里，曰虎尾之山，其木多椒椐，多封石，其阳多赤金，其阴多铁。<br>又西南五十里，曰繁缋之山，其木多楢杻，其草多枝勾。<br>又西南二十里，曰勇石之山，无草木，多白金，多水。<br>又西二十里，曰复州之山，其木多檀，其阳多黄金。有鸟焉，其状如鸮，而<br>一足彘尾，其名曰跂踵，见则其国大疫。<br>又西三十里，曰楮山，多寓木，多椒椐，多柘，多垩。<br>又西二十里，曰又原之山，其阳多青雘，其阴多铁，其鸟多雊鹆。<br>又西五十里，曰涿山，其木多榖、柞、杻，其阳多<王雩>琈之玉。<br>又西七十里，曰丙山，其木多梓檀，多弞杻。<br>凡首阳山之首，自首山至于丙山，凡九山，二百六十七里。其神状皆龙身而<br>人面。其祠之：毛用一雄鸡瘗，糈用五种之糈。堵山，冢也，其祠之：少牢具，<br>羞酒祠，婴毛一璧瘗。騩山，帝也，其祠羞酒，太牢其；合巫祝二人儛，婴<br>一璧。<br>《中次一十一山经》荆山之首，曰翼望之山。湍水出焉，东流注于济；贶水<br>出焉，东南流注于汉，其中多蛟。其上多松柏，其下多漆梓，其阳多赤金，其阴<br>多珉。<br>又东北一百五十里，曰朝歌之山。潕水出焉，东南流注于荥，其中多人鱼。<br>其上多梓柟，其兽多麢麋。有草焉，名曰莽草，可以毒鱼。<br>又东南二百里，曰帝囷之山，其阳多<王雩>琈之玉，其阴多铁。帝囷之水出<br>于其上，潜于其下，多鸣蛇。<br>又东南五十里，曰视山，其上多韭。有井焉，名曰天井，夏有水，冬竭。其<br>上多桑，多美垩金玉。<br>又东南二百里，曰前山，其木多槠，多柏，其阳多金，其阴多赭。<br>又东南三百里，曰丰山。有兽焉，其状如蝯，赤目，赤喙、黄身，名曰雍<br>和，见则国有大恐。神耕父处之，常游清泠之渊，出入有光，见则其国为败。有<br>九钟焉，是知霜鸣。其上多金，其下多榖、柞、杻、橿。<br>又东北八百里，曰兔床之山，其阳多铁，其木多藷藇其草多鸡谷，<br>其本如鸡卵，其味酸甘，食者利于人。<br>又东六十里，曰皮山，多垩，多赭，其木多松柏。<br>又东六十里，曰瑶碧之山，其木多梓柟，其阴多青雘，其阳多白金。有鸟<br>焉，其状如雉，恒食蜚，名曰鸩。<br>又东四十里，曰支离之山。济水出焉，南流注于汉。有鸟焉，其名曰婴勺，<br>其状如鹊，赤目、赤喙、白身，其尾若勺，共鸣自呼。多牜乍牛，多羬羊。<br>又东北五十里，曰秩{周}之山，其上多松柏机柏。<br>又西北一百里，曰堇理之山，其上多松柏，多美梓，其阴多丹雘，多金，其<br>兽多豹虎。有鸟焉，其状如鹊，青身白喙，白目白尾，名曰青耕，可以御疫，其<br>鸣自叫。<br>又东南三十里，曰依轱之山，其上多杻橿，多苴。有兽焉，其状如犬，<br>虎爪有甲，其名曰獜，善駚{分牛}，食者不风。<br>又东南三十五里，曰即谷之山，多美玉，多玄豹，多闾麈，多麢<imgheight=32width=32border=0src=/bzk/Z045.bmp>。其<br>阳多珉，其阴多青雘。<br>又东南四十里，曰鸡山，其上多美梓，多桑，其草多韭。<br>又东南五十里，曰高前之山，其上有水焉，甚寒而清，帝台之浆也，饮之者<br>不心痛。其上有金，其下有赭。<br>又东南三十里，曰游戏之山，多杻、橿、榖，多玉，多封石。<br>又东南三十五里，曰从山，其上多松柏，其下多竹。从水出于其上，潜于其<br>下，其中多三足鳖，枝尾，食之无蛊疫。<br>又东南三十里，曰婴<石垔>之山，其上多松柏，其下多梓櫄。<br>又东南三十里，曰毕山。帝苑之水出焉，东北流注于视，其中多水玉，多蛟。<br>其上多<王雩>琈之玉。<br>又东南二十里，曰乐马之山。有兽焉，其状如<imgheight=32width=32border=0src=/bzk/1234.bmp>，赤如丹火，其名曰犭戾，<br>见则其国大疫。<br>又东南二十五里，曰{艹咸}山，视水出焉，东南流注于汝水，其中多人鱼，<br>多蛟，多颉。<br>又东四十里，曰婴山，其下多青雘，其上多金玉。<br>又东三十里，曰虎首之山，多苴椆椐。<br>又东二十里，曰婴侯之山，其上多封石，其下多赤锡。<br>又东五十里，曰大孰之山。杀水出焉，东北流注于视水，其中多白垩。<br>又东四十里，曰卑山，其上多桃李苴梓，多累。<br>又东三十里，曰倚帝之山，其上多玉，其下多金。有兽焉，状如鼣鼠，<br>白耳白喙，名曰狙如，见则其国有大兵。<br>又东三十里，曰鲵山，鲵水出于其上，潜于其下，其中多美垩。其上多金，<br>其下多青雘。<br>又东三十里，曰雅山。澧水出焉，东流注于视水，其中多大鱼。其上多美桑，<br>其下多苴，多赤金。<br>又东五十五里，曰宣山。沦水出焉，东南流注于视水，其中多蛟。其上有桑<br>焉，大五十尺，其枝四衢，其叶大尺余，赤理黄华青柎，名曰帝女之桑。<br>又东四十五里，曰衡山，其上多青雘，多桑，其鸟多雊鹆。<br>又东四十里，曰丰山，其上多封石，其木多桑，多羊桃，状如桃而方茎，可<br>以为皮张。<br>又东七十里，曰妪山，其上多美玉，其下多金，其草多鸡谷。<br>又东三十里，曰鲜山，其木多楢杻苴，其草多{艹<imgheight=32width=32border=0src=/bzk/Z074.bmp>}冬，其阳多金，其<br>阴多铁。有兽焉，其状如膜大，赤喙、赤目、白尾，见则其邑有火，名曰犭多即。<br>又东三十里，曰章山，其阳多金，其阴多美石。皋水出焉，东流注于澧水，<br>其中多脃石。<br>又东二十五里，曰大支之山，其阳多金，其木多榖、柞，无草木。<br>又东五十里，曰区吴之山，其木多苴。<br>又东五十里，曰声匈之山，其木多榖，多玉，上多封石。<br>又东五十里，曰大騩之山，其阳多赤金，其阴多砥石。<br>又东十里，曰踵臼之山，无草木。<br>又东北七十里，曰历石之山，其木多荆芑，其阳多黄金，其阴多砥石。有兽<br>焉，其状如貍，而白首虎爪，名曰梁渠，见则其国有大兵。<br>又东南一百里，曰求山。求水出于其上，潜于其下，中有美赭。其木多苴，<br>多{媚}。其阳多金，其阴多铁。<br>又东二百里，曰丑阳之山，其上多椆椐。有鸟焉，其状如乌而赤足，名曰<br><鸟只>鵌，可以御火。<br>又东三百里，曰奥山，其上多柏杻橿，其阳多<王雩>琈之玉。奥水出焉，<br>东流注于视水。<br>又东三十五里，曰服山，其木多苴，其上多封石，其下多赤锡。<br>又东百十里，曰杳山，其上多嘉荣草，多金玉。<br>又东三百五十里，曰几山，其木多楢檀杻，其草多香。有兽焉，其状如<br>彘，黄身、白头、白尾，名曰闻<豕粦>，见则天下大风。<br>凡荆山之首，自翼望之山至于几山，凡四十八山，三千七百三十二里。其神<br>状皆彘身人首。其祠：毛用一雄鸡祈，瘗用一珪，糈用五种之精。禾山，帝也，<br>其祠：太牢之具，羞瘗，倒毛；用一璧，牛无常。堵山、玉山冢也，皆倒祠，羞<br>毛少牢，婴毛吉玉。<br>《中次十二经》洞庭山之首，曰篇遇之山，无草木，多黄金。<br>又东南五十里，曰云山，无草木。有桂竹，甚毒，伤人必死，其上多黄金，<br>其下多<王雩>琈之玉。<br>又东南一百三十里，曰龟山，其木多榖、柞、椆、椐，其上多黄金，<br>其下多青雄黄，多扶竹。<br>又东七十里，曰丙山，多筀竹，多黄金铜铁，无木。<br>又东南五十里，曰风伯之山，其上多金玉，其下多痠石文石，多铁，其<br>木多柳杻檀楮。其东有林焉，名曰莽浮之林，多美木鸟兽。<br>又东一百五十里，曰夫夫之山，其上多黄金，其下多青雄黄，其木多桑楮，<br>其草多竹、鸡鼓。神于儿居之，其状人身而身操两蛇，常游于江渊，出入有光。<br>又东南一百十里，曰洞庭之山，其上多黄金，其下多银铁，其木多柤梨橘<br>櫾，其草多<imgheight=32width=32border=0src=/bzk/B12U.bmp>、蘪芜芍药芎藭。帝之二女居之，是常游于江渊。澧沅<br>之风，交潇湘之渊，是在九江之间，出入必以飘风暴雨。是多怪神，状如人而载<br>蛇左右手操蛇。多怪鸟。<br>又东南一百八十里，曰暴山，其木多棕楠荆芑竹箭{媚}菌，其上多黄金<br>玉，其下多文石铁，其兽多麋鹿{鹿旨}就。<br>又东南二百里，曰即公之山，其上多黄金，其下多<王雩>琈之玉，其木多柳<br>杻檀桑。有兽焉，其状如龟，而白身赤首，名曰蛫，是可以御火。<br>又东南一百五十九里，有尧山，其阴多黄垩，其阳多黄金，其木多荆芑柳檀，<br>其草多藷藇{艹术}。<br>又东南一百里，曰江浮之山，其上多银砥砺，无草木，其兽多豕鹿。<br>又东二百里，曰真陵之山，其上多黄金，其下多玉，其木多榖、柞、柳、<br>杻，其草多荣草。<br>又东南一百二十里，曰阳帝之山，多美铜，其木多橿杻檿楮，其兽多<br>麢麝。<br>又南九十里，曰柴桑之山，其上多银，其下多碧，多泠石赭，其木多柳、芑、<br>楮、桑，其兽多麋鹿，多白蛇飞蛇。<br>又东二百三十里，曰荣余之山，其上多铜，其下多银，其木多柳芑，其虫多<br>怪蛇怪虫。<br>凡洞庭山之首，自篇遇之山至于荣余之山，凡十万山，二千八百里。其神状<br>皆鸟身而龙首。其祠：毛用一雄鸡、一牝豚刏，糈用稌。凡夫夫之山、即公<br>之山、尧山、阳帝之山皆冢也，其祠：皆肆瘗，祈用酒，毛用少牢，婴毛一吉玉。<br>洞庭、荣余山神也，其祠：皆肆瘗，祈酒太牢祠，婴用圭璧十五，五采惠之。<br>右中经之山志，大凡百九十七山，二万一千三百七十一里。<br>大凡天下名山五千三百七十，居地，大凡六万四千五十六里。<br>禹曰：天下名山，经五千三百七十山，六万四千五十六里，居地也。言其五<br>臧，盖其余小山甚众，不足记云。天地之东西二万八千里，南北二万六千里，出<br>水之山者八千里，受水者八千里，出铜之山四百六十七，出铁之山三千六百九十。<br>此天地之所分壤树谷也，戈矛之所发也，刀铩之所起也，能者有余，拙者不足。<br>封于太山，禅于梁父，七十二家，得失之数，皆在此内，是谓国用。<br>右《五臧山经》五篇，大凡一万五千五百三字。<br><hr>
