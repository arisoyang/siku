<h4>《史部·山海经·卷二  西山经》<b class="x">作者：佚名</b></h4>
<br>西山经华山之首，曰钱来之山，其上多松，其下多洗石。有兽焉，其状如羊<br>而马尾，名曰羬羊，其脂可以已腊。<br>西四十五里，曰松果之山。护水出焉，北流注于渭，其中多铜。有鸟焉，其<br>名曰<虫鸟>渠，其状如山鸡，黑身赤足，可以已<月暴>。<br>又西六十里，曰太华之山，削成而四方，其高五千仞，其广十里，鸟兽莫居。<br>有蛇焉，名曰肥<虫遗>，六足四翼，见则天下大旱。<br>又西八十里，曰小华之山，其木多荆杞，其兽多牜乍牛，其阴多磬石，其阳<br>多<王雩>琈之玉，鸟多赤鷩，可以御火，其草有萆荔，状如乌韭，而生于石上，<br>赤缘木而生，食之已心痛。<br>又西八十里，曰符禺之山，其阳多铜，其阴多铁。其上有木焉，名曰文茎，<br>其实如枣，可以已聋。其草多条，其状如葵，而赤华黄实，如婴儿舌，食之使人<br>不惑。符禺之水出焉，而北流注于渭。其兽多葱聋，其状如羊而赤鬛。其鸟多鴖，<br>其状如翠而赤喙，可以御火。<br>又西六十里，曰石脆之山，其木多棕楠，其草多条，其状如韭，而白华黑<br>实，食之已疥。其阳多<王雩>琈之玉，其阴多铜。灌水出焉，而北流注于禺水。<br>其中有流赭，以涂牛马无病。<br>又西七十里，曰英山，其上多杻橿，其阴多铁，其阳多赤金。禺水出焉，<br>北流注于招水，其中多鱧鱼，其状如鳖，其音如羊。其阳多箭{媚}，其兽多<br>牜乍牛、羬羊。有鸟焉，其状如鹑，黄身而赤喙，其名曰肥遗，食之已疠，可<br>以杀虫。<br>又西五十二里，曰竹山，其上多乔木，其阴多铁。有草焉，其名曰黄雚，其<br>状如樗，其叶如麻，白华而赤实，其状如赭，浴之已疥，又可以已胕。竹水出<br>焉，北流注于渭，其阳多竹箭，多苍玉。丹水出焉，东南流注于洛水，其中多水<br>玉，多人鱼。有兽焉，其状如豚而白毛，大如笄而黑端，名曰豪彘。<br>又西百二十里曰浮山，多盼木，枳叶而无伤，木虫居之。有草焉，名曰薰草，<br>麻叶而方茎，赤华而黑实，臭如蘼芜，佩之可以已疠。<br>又西七十里，曰羭次之山，漆水出焉，北流注于渭。其上多棫橿，其<br>下多竹箭，其阴多赤铜，其阳多婴垣之玉。有兽焉，其状如禺而长臂，善投，其<br>名曰嚣。有鸟焉，其状如枭，人面而一足，曰橐{非巴}，冬见夏蛰，服之不畏雷。<br>又西百五十里，曰时山，无草木。逐水出焉，北流注于渭，其中多水玉。<br>又西百七十里，曰南山，上多丹粟。丹水出焉，北流注于渭。兽多猛豹，鸟<br>多尸鸠。<br>又西四百八里，曰大时之山，上多榖、柞，下多杻、橿，阴多银，<br>阳多白玉。涔水出焉，北流注于渭。清水出焉，南流注于汉水。<br>又西三百二十里，曰嶓冢之山，汉水出焉，而东南流注于沔；嚣水出焉，北<br>流注于汤水。其上多桃枝钩端，兽多犀兕熊罴，鸟多白翰赤{敝鸟}。有草焉，<br>其叶如蕙，其本如桔梗，黑华而不实，名曰蓇蓉。食之使人无子。<br>又西三百五十里，曰天帝之山，上多棕楠，下多菅蕙。有兽焉，其状如狗，<br>名曰溪边，席其皮者不蛊。有鸟焉，其状如鹑，黑文而赤翁，名曰栎，食之已痔。<br>有草焉，其状如葵，共其臭如蘼芜，名曰杜衡，可以走马，食之已癭。<br>西南三百八十里，曰皋途之山，蔷水出焉，西流注于诸资之水；涂水出焉，<br>南流注于集获之水。其阳多丹粟，其阴多银、黄金，其上多桂木。有白石焉，其<br>名曰礜，可以毒鼠。有草焉，其状如藁茇，其叶如葵赤背，名曰无条，可以毒鼠。<br>有兽焉，其状如鹿而白尾，马脚人手而四角，名曰犭婴如。有鸟焉，其状如鸱而<br>人足，名曰数斯，食之已癭。<br>又西百八十里，曰黄山，无草木，多竹箭。盼水出焉，西流注于赤水，其中<br>多玉。有兽焉，其状如牛，而苍黑大目，其状曰{敏牛}。有鸟焉，其状如鸮，青<br>羽赤喙，人舌能言，名曰鹦鹉。<br>又西二百里，曰翠山，其上多棕楠，其下多竹箭，其阳多黄金、玉，其阴<br>多旄牛、麢麝；其鸟多鸓，其状如鹊，赤黑而两首四足，可以御火。<br>又西二百五十里，曰騩山，是錞于西海，无草木，多玉。凄水出焉，西<br>流注于海，其中多采石、黄金，多丹粟。<br>凡西经之首，自钱来之山至于騩山，凡十九山，二千九百五十七里。华山<br>冢也，其祠之礼：太牢。羭山神也，祠之用烛，斋百日以百犠，瘗用百瑜，汤<br>其酒百樽，婴以百珪百璧。其余十七山之属，皆毛牷用一羊祠之。烛者百草之未<br>灰，白席采等纯之。<br>《西次二经》之首，曰钤山，其上多铜，其下多玉，其木多杻、橿。<br>西二百里，曰泰冒之山，其阳多玉，其阴多铁。浴水出焉，东流注于河，其<br>中多藻玉，多白蛇。<br>又西一百七十里，曰数历之山，其上多黄金，其下多银，其木多杻橿，<br>其鸟多鹦鹉。楚水出焉，而南流注于渭，其中多白珠。<br>又西北五十里高山，其上多银，其下多青碧、雄黄，其木多棕，其草多竹。<br>泾水出焉，而东流注于渭，其中多磬石、青碧。<br>西南三百里，曰女床之山，其阳多赤铜，其阴多石涅，其兽多虎豹犀兕。有<br>鸟焉，其状如翟而五采文，名曰鸾鸟，见则天下安宁。<br>又西二百里，曰龙首之山，其阳多黄金，其阳多铁。苕水出焉，东南流注于<br>泾水，其中多美玉。<br>又西二百里，曰鹿台之山，其上多白玉，其下多银，其兽多牜乍牛、羬羊、<br>白豪。有鸟焉，其状如雄鸡而人面，名曰凫徯，其鸣自叫也，见则有兵。<br>西南二百里，曰鸟危之山，其阳多磬石，其阴多檀楮，其中多女床。鸟危之<br>水出焉，西流注于赤水，其中多丹粟。<br>又西四百里，曰小次之山，其上多白玉，其下多赤铜。有兽焉，其状如猿，<br>而白首赤足，名曰朱厌，见则大兵。<br>又西三百里，曰大次之山，其阳多垩，其阴多碧，其兽多牜乍羊、麢羊。<br>又西四百里，曰薰吴之山，无草木，多金玉。<br>又西四百里，曰厎阳之山，其木多<木畟>、楠、豫章，其兽多犀、兕、虎、<br>犳、牜乍牛。<br>又西二百五十里，曰众兽之山，其上多<王雩>琈之玉，其下多檀楮，多黄金，<br>其兽多犀兕。<br>又西五百里，曰皇人之山，其上多金玉，其下多青雄黄。皇水出焉，西流注<br>于赤水，其中多丹粟。<br>又西三百里，曰中皇之山，其上多黄金，其下多蕙、棠。<br>又西三百五十里，曰西皇之山，其阳多黄金，其阴多铁，其兽多麋、鹿、<br>牜乍牛。<br>又西三百里五十里，曰莱山，其木多檀楮，其鸟多罗罗，是食人。<br>凡《西次二经》之首，自钤山至于莱山，凡十七山，四千一百四十里。其十<br>神者，皆人面而马身。其七神皆人面而牛身，四足而一臂，操杖以行：是为飞兽<br>之神；其祠之，毛用少牢，白菅为席。其十辈神者，其祠之，毛一雄鸡，钤而不<br>糈；毛采。<br>《西次三经》之首，曰崇吾之山，在河之南，北望冢遂，南望<imgheight=32width=32border=0src=/bzk/Z076.bmp>之泽，西望<br>帝之搏兽之丘，东望<虫焉>渊。有木焉，员叶而白柎，赤华而黑理，其实如枳，<br>食之宜子孙。有兽焉，其状如禺而文臂，豹虎而善投，名曰举父。有鸟焉，其状<br>如凫，而一翼一目，相得乃飞，名曰蛮蛮，见则天下大水。<br>西北三百里，曰长沙之山。泚水出焉，北流注于泑水，无草木，多青雄黄。<br>又西北三百七十里，曰不周之山。北望诸毗之山，临彼岳崇之山，东望泑<br>泽，河水所潜也，其原浑浑泡泡。爰有嘉果，其实如桃，其叶如枣，黄华而赤<br>柎，食之不劳。<br>又西北四百二十里，曰峚山，其上多丹木，员叶而赤茎，黄华而赤实，<br>其味如饴，食之不饥。丹水出焉，西流注于稷泽，其中多白玉。是有玉膏，其原<br>沸沸汤汤，黄帝是食是飨。是生玄玉。玉膏所出，以灌丹木，丹木五岁，五色乃<br>清，五味乃馨。黄帝乃取峚山之玉荣，而投之钟山之阳。瑾瑜之玉为良，坚<br>粟精密，浊泽有而光。五色发作，以和柔刚。天地鬼神，是食是飨；君子服之，<br>以御为祥。自峚山至于钟山，四百六十里，其间尽泽也。是多奇鸟、怪兽、<br>奇鱼，皆异物焉。<br>又西北四百二十里，曰钟山。其子曰鼓，其状如人面而龙身，是与钦<丕鸟>杀<br>葆江于昆仑之阳，帝乃戮之钟山之东曰<山<imgheight=32width=32border=0src=/bzk/Z076.bmp>>崖。钦<丕鸟>化为大鹗，其状如雕而黑<br>文曰首，赤喙而虎爪，其音如晨鹄，见则有大兵；鼓亦化为鵕鸟，其状如鸱，赤<br>足而直喙，黄文而白首，其音如鹄，见即其邑大旱。<br>又西百八十里，曰泰器之山。观水出焉，西流注于流沙。是多文鳐鱼，状如<br>鲤里，鱼身而鸟翼，苍文而白首，赤喙，常行西海，游于东海，以夜飞。其音如<br>鸾鸡，其味酸甘，食之已狂，见则天下大穰。<br>又西三百二十里，曰槐江之山。丘时之水出焉，而北流注于泑水。其中多<br>蠃母，其上金青雄黄，多藏琅玕、黄金、玉，其阳多丹粟。其阴有多采黄金银。<br>实惟帝之平圃，神英招司之，其状马身而人面，虎文而鸟翼，徇于四海，其音如<br>榴。南望昆仑，其光熊熊，其气魂魂。西望大泽，后稷所潜也；其中多玉，其阴<br>多榣木之有若。北望诸毗，槐鬼离仑居之，鹰鹯之所宅也。东望恒山四成，<br>有穷鬼居之，各在一搏。爰有淫水，其清洛洛。有天神焉，其状如牛，而八足二<br>首马尾，其音如勃皇，见则其邑有兵。<br>西南四百里，曰昆仑之丘，是实惟帝之下都，神陆吾司之。其神状虎身而九<br>尾，人面而虎爪；是神也，司天之九部及帝之囿时。有兽焉，其状如羊而四角，<br>名曰土蝼，是食人。有鸟焉，其状如蜂，大如鸳鸯，名曰钦原，蠚鸟兽则死，蠚<br>木则枯，有鸟焉，其名曰鹑鸟，是司帝之百服。有木焉，其状如棠，黄华赤实，<br>其味如李而无核，名曰沙棠，可以御水，食之使人不溺。有草焉，名曰薲草，其<br>状如葵，其味如葱，食之已劳。河水出焉，而南流注于无达。赤水出焉，而东南<br>流注于氾天之水。洋水出焉，而西南流注于丑涂之水。黑水出焉，而西流于大<br>杅。是多怪鸟兽。<br>又西三百七十里，曰乐游之山。桃水出焉，西流注于稷泽，是多白玉，其中<br>多<鱼骨>鱼，其状如蛇而四足，是食鱼。<br>西水行四百里，曰流沙，二百里至于蠃母之山，神长乘司之，是天之九德也。<br>其神状如人而豹尾。其上多玉，其下多青石而无水。<br>又西北三百五十里，曰玉山，是西王母所居也。西王母其状如人，豹尾虎齿<br>而善啸，蓬发戴胜，是司天之厉及五残。有兽焉，其状如犬而豹文，其角如牛，<br>其名曰狡，其音如吠犬，见则其国大穰。有鸟焉，其状如翟而赤，名曰胜遇，是<br>食鱼，其音如录，见则其国大水。<br>又西四百八十里，曰轩辕之丘，无草木。洵水出焉，南流注于黑水，其中多<br>丹粟，多青雄黄。<br>又西三百里，曰积石之山，其下有石门，河水冒以西流，是山也，万物无不<br>有焉。<br>又西二百里，曰长留之山，其神白帝少昊居之。其兽皆文尾，其鸟皆文首。<br>是多文玉石。实惟员神磈氏之宫。是神也，主司反景。<br>又西二百八十里，曰章莪之山，无草木，多瑶碧。所为甚怪。有兽焉，其状<br>如赤豹，五尾一角，其音如击石，其名如狰。有鸟焉，其状如鹤，一足，赤文青<br>质而白喙，名曰毕方，其鸣自叫也，见则其邑有讹火。<br>又西三百里，曰阴山。浊浴之水出焉，而南流注于蕃泽，其中多文贝。有兽<br>焉，其状如狸而白首，名曰天狗，其音如榴榴，可以御凶。<br>又西二百里，曰符惕之山，其上多棕楠，下多金玉。神江疑居之。是山也，<br>多怪雨，风云之所出也。<br>又西二百二十里，曰三危之山，三青鸟居之。是山也，广员百里。其上有兽<br>焉，其状如牛，白身四角，其豪如披蓑，其名曰敖因，是食人。有鸟焉，一<br>首而三身，其状如<乐鸟>，其名曰鸱。<br>又西一百九十里，曰騩山，其上多玉而无石。神耆童居之，其音常如钟磬。<br>其下多积蛇。<br>又西三百五十里，曰天山，多金玉，有青雄黄。英水出焉，而西南流注于汤<br>谷。有神焉，其状如黄囊，赤如丹水，六足四翼，浑敦无面目，是识歌舞，实为<br>帝江也。<br>又西二百九十里，曰泑山，神蓐收居之。其上多婴短之玉，其阳多瑾瑜之<br>玉，其阴多青雄黄。是山也，西望日之所入，其气员，神红光之所司也。<br>西水行百里，至于翼望之山，无草木，多金玉。有兽焉，其状如狸，一目而<br>三尾，名曰讙，其音如{大集}百声，是可以御凶，服之已瘅。有鸟焉，其状如<br>乌，三首六尾而善笑，名曰鵸<余鸟>，服之使人不厌，又可以御凶。<br>凡《西次三经》之首，崇吾之山至于翼望之山，凡二十三山，六千七百四十<br>四里。其神状皆羊身人面。其祠之礼，用一吉玉瘗，糈用稷米。<br>《西次四经》之首，曰阴山，上多谷，无石，其草多茆、蕃。阴水出焉，西<br>流注于洛。<br>北五十里，曰劳山，多茈草。弱水出焉，而西流注于洛。<br>西五十里，曰罢父之山，洱水出焉，而西流注于洛，其中多茈、碧。<br>北七十里，曰申山，其上多榖、柞，其下多杻、橿，其阳多金玉。<br>区水出焉，而江流注于河。<br>北百二百里，曰鸟山，其上多桑，其下多楮，其阴多铁，其阳多玉。辱水出<br>焉，而东流注于河。<br>又北二十里，曰上申之山，上无草木，而多硌石，下多榛楛，兽多白鹿。<br>其鸟多当扈，其状如雉，以其髯飞，食之不眴目。汤水出焉，东流注于河。<br>又北八十里，曰诸次之山，诸次之水出焉，而东流注于河。是山也，多木无<br>草，鸟兽莫居，是多众蛇。<br>又北百八十里，曰号山，其木多漆、棕，其草多药、虈芎藭。多汵石。<br>端水出焉，而东流注于河。<br>又北二百二十里，曰盂山，其阴多铁，其阳多铜，其兽多白狼白虎，其鸟多<br>白雉白翟。生水出焉，而东流注于河。<br>西二百五十里，曰白於之山，上多松柏，下多栎檀，其兽多牜乍牛、羬羊，<br>其鸟多鸮。洛水出于其阳，而东流注于渭；夹水出于其阴，东流注于生水。<br>西北三百里，曰申首之山，无草木，冬夏有雪。申水出于其上，潜于其下，<br>是多白玉。<br>又西五十五里，曰泾谷之山。泾水出焉，东南流注于渭，是多白金白玉。<br>又西百二十里，曰刚山，多柒木，多<王雩>琈之玉。刚水出焉，北流注于渭。<br>是多神<光鬼>，其状人面兽身，一足一手，其音如钦。<br>又西二百里，至刚山之尾。洛水出焉，而北流注于河。其中多蛮蛮，其状鼠<br>身而鳖首，其音如吠犬。<br>又西三百五十里，曰英鞮之山，上多漆木，下多金玉，鸟兽尽白。涴水出焉，<br>而北流注于陵羊之泽。是多冉遗之鱼，鱼身蛇首六足，其目如马耳，食之使人不<br>眯，可以御凶。<br>又西三百里，曰中曲之山，其阳多玉，其阴多雄黄、白玉及金。有兽焉，其<br>状如马而白身黑尾，一角，虎牙爪，音如鼓音，其名曰<马交>，是食虎豹，可以御<br>兵。有木焉，其状如棠，而员叶赤实，实大如木瓜，名曰櫰木，食之多力。<br>又西二百六十里，曰邽山。其上有兽焉，其状如牛，猬毛，名曰穷奇，音如<br>獆狗，是食人。濛水出焉，南流注于洋水，其中多黄贝；蠃鱼，鱼身而鸟翼，<br>音如鸳鸯，见则其邑大水。<br>又西二百二十里，曰鸟鼠同穴之山，其上多白虎、白玉。渭水出焉，而东流<br>注于河。其中多鳋鱼，其状如鳣鱼，动则其邑有大兵。滥水出于其西，西流注于<br>汉水，多{如鱼}魮之鱼，其状如覆铫，鸟首而鱼翼鱼尾，音如磬石之声，是生<br>珠玉。<br>西南三百六十里，曰崦嵫之山，其上多丹木，其叶如谷，其实大如瓜，赤符<br>而黑理，食之已瘅，可以御火。其阳多龟，其阴多玉。苕水出焉，而西流注于海，<br>其中多砥砺。有兽焉，其状马身而鸟翼，入面蛇尾，是好举人，名曰孰湖。有鸟<br>焉，其状如鸮而人面，蜼身犬尾，其名自号也，见则其邑大旱。<br>凡《西次四经》自阴山以下，至于崦嵫之山，凡十九山，三千六百八十里。<br>其神祠礼，皆用一白鸡祈，糈以稻米，白菅为席。<br>右西经之山，凡七十七山，一万七千五百一十七里。<br><hr>
