<h4>《史部·南齐书·卷五十八  列传第三十九》<b class="x">作者：萧子显</b></h4>
<br>◎蛮东南夷<br>蛮，种类繁多，言语不一，咸依山谷，布荆、湘、雍、郢、司等五州界。宋<br>世封西阳蛮梅虫生为高山侯，田治生为威山侯，梅加羊为扞山侯。太祖即位，有<br>司奏蛮封应在解例，参议以“戎夷疏爵，理章列代；酋豪世袭，事炳前叶。今宸<br>历改物，旧册杓降，而梅生等保落奉政，事须绳总，恩命升赞，有异常品。谓宜<br>存名以训殊俗”。诏特留。以治生为辅国将军、虎贲中郎，转建宁郡太守，将军、<br>侯如故。<br>建元二年，虏侵豫、司，蛮中传虏已近，又闻官尽发民丁，南襄城蛮秦远以<br>郡县无备，寇潼阳，县令焦文度战死。司州蛮引虏攻平昌戍，戍主苟元宾击破之。<br>秦远又出破临沮百方砦，杀略百余人。北上黄蛮文勉德寇汶阳，太守戴元孙孤城<br>力弱，虑不自保，弃戍归江陵。荆州刺史豫章王遣中兵参军刘伾绪领千人讨勉<br>德，至当阳，勉德请降，收其部落，使戍汶阳所治城子，令保持商旅，付其清通，<br>远遂逃窜。<br>汶阳本临沮西界，二百里中，水陆迂狭，鱼贯而行，有数处不通骑，而水白<br>田甚肥腴。桓温时割以为郡。西北接梁州新城，东北接南襄城，南接巴、巫二边，<br>并山蛮凶盛，据险为寇贼。宋泰始以来，巴建蛮向宗头反，刺史沈攸之断其盐米，<br>连讨不克。晋太兴三年，建平夷王向弘、向ＷＡ等诣台求拜除，尚书郎张亮议<br>“夷貊不可假以军号”，元帝诏特以弘为折冲将军、当平乡侯，并亲晋王，赐以<br>朝服。宗头其后也。太祖置巴州以威静之。<br>其武陵酉溪蛮田思飘寇抄，内史王文和讨之，引军深入，蛮自后断其粮。豫<br>章王遣中兵参军庄明五百人将湘州镇兵合千人救之，思飘与文和拒战，中弩矢死，<br>蛮众以城降。<br>永明初，向宗头与黔阳蛮田豆渠等五千人为寇，巴东太守王图南遣府司马刘<br>僧寿等斩山开道，攻其砦，宗头夜烧砦退走。<br>三年，湘川蛮陈双、李答寇掠郡县，刺史吕安国讨之不克。四年，刺史柳世<br>隆督众征讨，乃平。<br>五年，雍、司州蛮与虏通，助荒人桓天生为乱。<br>六年，除督护北遂安左郡太守田驷路为试守北遂安左郡太守，前宁朔将军田<br>驴王为试守新平左郡太守，皆郢州蛮也。<br>九年，安隆内史王僧旭发民丁，遣宽城戍主万民和助八百丁村蛮伐千二百丁<br>村蛮，为蛮所败，民和被伤，失马及器仗，有司奏免官。<br>西阳蛮田益宗，沈攸之时以功劳得将领，遂为临川王防阁，叛投虏，虏以为<br>东豫州刺史。建武三年，虏遣益宗攻司州龙城戍，为戍主朱僧起所破。<br>蛮俗衣布徒跣，或椎髻，或剪发。兵器以金银为饰，虎皮衣楯，便弩射，<br>皆暴悍好寇贼焉。<br>东夷高丽国，西与魏虏接界。宋末，高丽王乐浪公高琏为使持节、散骑常侍、<br>都督营平二州诸军事、车骑大将军、开府仪同三司。太祖建元元年，进号骠骑大<br>将军。三年，遣使贡献，乘舶泛海，使驿常通，亦使魏虏，然强盛不受制。<br>虏置诸国使邸，齐使第一，高丽次之。永明七年，平南参军颜幼明、冗从仆<br>射刘思敩使虏。虏元会，与高丽使相次。幼明谓伪主客郎裴叔令曰：“我等衔<br>命上华，来造卿国。所为抗敌，在乎一魏。自余外夷，理不得望我镳尘。况东夷<br>小貊，臣属朝廷，今日乃敢与我蹑踵。”思篽谓伪南部尚书李思冲曰：“我圣朝<br>处魏使，未尝与小国列，卿亦应知。”思冲曰：“实如此。但主副不得升殿耳。<br>此间坐起甚高，足以相报。”思敩曰：“李道固昔使，正以衣冠致隔耳。魏国<br>必缨冕而至，岂容见黜。”幼明又谓虏主曰：“二国相亚，唯齐与魏。边境小狄，<br>敢蹑臣踪！”<br>高丽俗服穷袴，冠折风一梁，谓之帻。知读《五经》。使人在京师，中书郎<br>王融戏之曰：“服之不衷，身之灾也。头上定是何物？”答曰：“此即古弁之遗<br>像也。”<br>高琏年百余岁卒。隆昌元年，以高丽王乐浪公高云为使持节、散骑常侍、都<br>督营平二州诸军事、征东大将军、高丽王、乐浪公。建武三年，（此下缺文）报<br>功劳勤，实存名烈。假行宁朔将军臣姐瑾等四人，振竭忠效，攘除国难，志勇果<br>毅，等威名将，可谓扞城，固蕃社稷，论功料勤，宜在甄显。今依例辄假行职。<br>伏愿恩愍，听除所假。宁朔将军、面中王姐瑾，历赞时务，武功并列，今假行冠<br>军将军、都将军、都汉王。建威将军、八中侯余古，弱冠辅佐，忠效夙著，今假<br>行宁朔将军、阿错王。建威将军余历，忠款有素，文武烈显，今假行龙骧将军、<br>迈卢王。广武将军余固，忠效时务，光宣国政，今假行建威将军、弗斯侯。<br>牟大又表曰：“臣所遣行建威将军、广阳太守、兼长史臣高达，行建威将军、<br>朝鲜太守、兼司马臣杨茂，行宣威将军、兼参军臣会迈等三人，志行清亮，忠款<br>夙著。往泰始中，比使宋朝，今任臣使，冒涉波险，寻其至效，宜在进爵，谨依<br>先例，各假行职。且玄泽灵休，万里所企，况亲趾天庭，乃不蒙赖。伏愿天监特<br>愍除正。达边效夙著，勤劳公务，今假行龙骧将军、带方太守。茂志行清壹，公<br>务不废，今假行建威将军、广陵太守。迈执志周密，屡致勤效，今假行广武将军、<br>清河太守。”诏可，并赐军号，除太守。为使持节、都督百济诸军事、镇东大将<br>军。使兼竭者仆射孙副策命大袭亡祖父牟都为百济王。曰：“於戏！惟尔世袭忠<br>勤，诚著遐表，沧路肃澄，要贡无替。式循彝典，用纂显命。往钦哉！其敬膺休<br>业，可不慎欤！制诏行都督百济诸军事、镇东大将军百济王牟大今以大袭祖父牟<br>都为百济王，即位章绶等玉铜虎竹符四。王其拜受，不亦休乎！”<br>是岁，魏虏又发骑数十万攻百济，入其界，牟大遣将沙法名、赞首流、解礼<br>昆、木干那率众袭击虏军，大破之。建武二年，牟大遣使上表曰：“臣自昔受封，<br>世被朝荣，忝荷节钺，克攘列辟。往姐瑾等并蒙光除，臣庶咸泰。去庚午年，猃<br>狁弗悛，举兵深逼。臣遣沙法名等领军逆讨，宵袭霆击，匈梨张惶，崩若海荡。<br>乘奔追斩，僵尸丹野。由是摧其锐气，鲸暴韬凶。今邦宇谧静，实名等之略；寻<br>其功勋，宜在褒显。今假沙法名行征虏将军、迈罗王，赞首流为行安国将军、辟<br>中王，解礼昆为行武威将军、弗中侯，木干那前有军功，又拔台舫，为行广威将<br>军、面中侯。伏愿天恩特愍听除。”又表曰：“臣所遣行龙骧将军、乐浪太守兼<br>长史臣慕遗，行建武将军、城阳太守兼司马臣王茂，兼参军、行振武将军、朝鲜<br>太守臣张塞，行扬武将军陈明，在官忘私，唯公是务，见危授命，蹈难弗顾。今<br>任臣使，冒涉波险，尽其至诚。实宜进爵，各假行署。伏愿圣朝特赐除正。”诏<br>可，并赐军号。<br>加罗国，三韩种也。建元元年，国王荷知使来献。诏曰：“量广始登，远夷<br>洽化。加罗王荷知款关海外，奉贽东遐。可授辅国将军、本国王。”<br>倭国，在带方东南大海岛中，汉末以来，立女王。土俗已见前史。建元元年，<br>进新除使持节、都督倭·新罗·任那·加罗·秦韩·慕韩六国诸军事、安东大将<br>军、倭王武号为镇东大将军。<br>南夷林邑国，在交州南，海行三千里，北连九德，秦时故林邑县也。汉末称<br>王。晋太康五年始贡献。宋永初元年，林邑王范杨迈初产，母梦人以金席藉之，<br>光色奇丽。中国谓紫磨金，夷人谓之“杨迈”，故以为名。杨迈死，子咄立，慕<br>其父，复改名杨迈。<br>林邑有金山，金汁流出于浦。事尼乾道，铸金银人像，大十围。元嘉二十二<br>年，交州刺史檀和之伐林邑，杨迈欲输金万斤，银十万斤，铜三十万斤，还日南<br>地。大臣昪僧达谏，不听。和之进兵破其北界犬戎区栗城，获金宝无算，毁其金<br>人，得黄金数万斤，余物称是。和之后病死，见胡神为祟。孝建二年，始以林邑<br>长史范龙跋为扬武将军。<br>杨迈子孙相传为王，未有位号。夷人范当根纯攻夺其国，篡立为王。永明九<br>年，遣使贡献金簟等物。诏曰：“林邑虽介在遐外，世服王化。当根纯乃诚恳款<br>到，率其僚职，远绩克宣，良有可嘉。宜沾爵号，以弘休泽。可持节、都督缘海<br>诸军事、安南将军、林邑王。”范杨迈子孙范诸农率种人攻当根纯，复得本国。<br>十年，以诸农为持节、都督缘海诸军事、安南将军、林邑王。建武二年，进号镇<br>南将军。永泰元年，诸农入朝，海中遭风溺死，以其子文款为假节、都督缘海军<br>事、安南将军、林邑王。<br>晋建兴中，日南夷帅范稚奴文数商贾，见上国制度，教林邑王范逸起城池楼<br>殿。王服天冠如佛冠，身被香缨络。国人凶悍，习山川，善斗。吹海蠡为角。人<br>皆裸露。四时暄暖，无霜雪。贵女贱男，谓师君为婆罗门。群从相姻通，妇先遣<br>娉求婿。女嫁者，迦蓝衣横幅合缝如井阑，首戴花宝。婆罗门牵婿与妇握手相付，<br>咒愿吉利。居丧剪发，谓之孝。燔尸中野以为葬。远界有灵鹫鸟，知人将死，集<br>其家食死人肉尽，飞去，乃取骨烧灰投海中水葬。人色以黑为美，南方诸国皆然。<br>区栗城建八尺表。日影度南八寸。<br>自林邑西南三千余里，至扶南。<br>扶南国，在日南之南大海西蛮湾中，广袤三千余里，有大江水西流入海。其<br>先有女人为王，名柳叶。又有激国人混填，梦神赐弓一张，教乘舶入海。混填晨<br>起于神庙树下得弓，即乘舶向扶南。柳叶见舶，率众欲御之。混填举弓遥射，贯<br>船一面通中人。柳叶怖，遂降。混填娶以为妻。恶其裸露形体，乃叠布贯其首。<br>遂治其国，子孙相传。至王盘况死，国人立其大将范师蔓。蔓病，姊子旃篡立，<br>杀蔓子金生。十余年，蔓少子长袭杀旃，以刃镵旃腹曰：“汝昔杀我兄，今为父<br>兄报汝。”旃大将范寻又杀长，国人立以为王，是吴、晋时也。晋、宋世通职贡。<br>宋末，扶南王姓侨陈如，名朅耶跋摩，遣商货至广州。天竺道人那伽仙附载<br>欲归国，遭风至林邑，掠其财物皆尽。那伽仙间道得达扶南，具说中国有圣主受<br>命。永明二年，朅耶跋摩遣天竺道人释那伽仙上表称扶南国王臣侨陈如朅耶跋摩<br>叩头启曰：“天化抚育，感动灵祇，四气调适。伏愿圣主尊体起居康豫，皇太子<br>万福，六宫清休，诸王妃主、内外朝臣普同和睦，邻境士庶万国归心，五谷丰熟，<br>灾害不生，土清民泰，一切安稳。臣及人民，国土丰乐，四气调和，道俗济济，<br>并蒙陛下光化所被，咸荷安泰。”又曰：“臣前遣使赍杂物行广州货易，天竺道<br>人释那伽仙于广州因附臣舶欲来扶南，海中风漂到林邑，国王夺臣货易，并那伽<br>仙私财。具陈其从中国来此，仰序陛下圣德仁冶，详议风化。佛法兴显，从僧殷<br>集，法事日盛，王威严整，朝望国轨，慈愍苍生，八方六合，莫不归伏。如听其<br>所说，则化邻诸天，非可为喻。臣闻之，下情踊悦，若暂奉见尊足，仰慕慈恩，<br>泽流小国，天垂所感，率土之民，并得皆蒙恩祐。是以臣今遣此道人释那伽仙为<br>使，上表问讯奉贡，微献呈臣等赤心，并别陈下情。但所献轻陋，愧惧唯深。伏<br>愿天慈曲照，鉴其丹款，赐不垂责。”又曰：“臣有奴名鸠酬罗，委臣逸走，别<br>在余处，构结凶逆，遂破林邑，仍自立为王。永不恭从，违恩负义，叛主之愆，<br>天不容载。伏寻林邑昔为檀和之所破，久已归化。天威所被，四海弥伏，而今鸠<br>酬罗守执奴凶，自专很强。且林邑、扶南邻界相接，亲又是臣奴，犹尚逆去，朝<br>廷遥远，岂复遵奉。此国属陛下，故谨具上启。伏闻林邑顷年表献简绝，便欲永<br>隔朝廷。岂有师子坐而安大鼠。伏愿遣军将伐凶逆，臣亦自效微诚，助朝廷剪扑，<br>使边海诸国，一时归伏。陛下若欲别立余人为彼王者，伏听敕旨。脱未欲灼然兴<br>兵伐林邑者，伏愿特赐敕在所，随宜以少军助臣，乘天之威，殄灭小贼，伐恶从<br>善。平荡之日，上表献金五婆罗。今轻此使送臣丹诚，表所陈启，不尽下情。谨<br>附那伽仙并其伴口具启闻。伏愿愍所启。并献金镂龙王坐像一躯，白檀像一躯，<br>牙塔二躯，古具二双，璢璃苏鉝二口，瑇瑁槟榔柈一枚。”<br>那伽仙诣京师，言其国俗事摩肸首罗天神，神常降于摩耽山。土气恒暖，草<br>木不落。其上书曰：“吉祥利世间，感摄于群生。所以其然者，天感化缘明。仙<br>山名摩柷，吉树敷嘉荣。摩寔首罗天，依此降尊灵。国土悉蒙祐，人民皆安宁。<br>由斯恩被故，是以臣归情。菩萨行忍慈，本迹起凡基。一发菩提心，二乘非所期，<br>历生积功业，六度行大悲。勇猛超劫数，财命舍无遗。生死不为厌，六道化有缘。<br>具修于十地，遗果度人天。功业既已定，行满登正觉。万善智圆备，惠日照尘俗。<br>众生感缘应，随机授法药。佛化遍十方，无不蒙济擢。皇帝圣弘道，兴隆于三宝。<br>垂心览万机，威恩振八表。国土及城邑，仁风化清皎。亦如释提洹，众天中最超。<br>陛下临万民，四海共归心。圣慈流无疆，被臣小国深。”诏报曰：“具摩肸降灵，<br>流施彼土，虽殊俗异化，遥深欣赞。知鸠酬罗于彼背叛，窃据林邑，聚凶肆掠，<br>殊宜剪讨。彼虽介遐陬，旧修蕃贡，自宋季多难，海译致壅，皇化惟新，习迷未<br>革。朕方以文德来远人，未欲便兴干戈。王既敔列忠到，远请军威，今诏交部随<br>宜应接。伐叛柔服，实惟国典，勉立殊效，以副所期。那伽仙屡衔边译，颇悉中<br>土阔狭，令其具宣。”上报以绛紫地黄碧绿纹绫各五匹。<br>扶南人黠惠知巧，攻略傍邑不宾之民为奴婢，货易金银彩帛。大家男子截锦<br>为横幅，女为贯头，贫者以布自蔽，锻金环鏆银食器。伐木起屋，国王居重阁，<br>以木栅为城。海边生大箬叶，长八九尺，编其叶以覆屋。人民亦为阁居。为船八<br>九丈，广裁六七尺，头尾似鱼。国王行乘象，妇人亦能乘象。斗鸡及犭希为乐。<br>无牢狱，有讼者，则以金指环若鸡子投沸汤中，令探之，又烧锁令赤，著手上捧<br>行七步，有罪者手皆燋烂，无罪者不伤。又令没水，直者入即不沈，不直者即沈<br>也。有甘蔗、诸蔗、安石榴及橘，多槟榔，鸟兽如中国。人性善，不便战，常为<br>林邑所侵击，不得与交州通，故其使罕至。<br>交州斗绝海岛，控带外国，故恃险数不宾。宋泰始初，刺史张牧卒，交趾人<br>李长仁杀牧北来部曲，据交州叛。数年病死。从弟叔献嗣事，号令未行，遣使求<br>刺史。宋朝以南海太守沈焕为交州刺史，以叔献为焕宁远司马、武平新昌二郡太<br>守。叔献得朝命，人情服从，遂发兵守险不纳焕，焕停郁林病卒。太祖建元元年，<br>仍以叔献为交州刺史，就安慰之。叔献受命，既而断割外国，贡献寡少。世祖欲<br>讨之，永明三年，以司农刘楷为交州刺史，发南康、庐陵、始兴郡兵征交州。叔<br>献闻之，遣使愿更申数年，献十二队纯银兜鍪及孔雀毦，世祖不许。叔献惧为楷<br>所袭，间道自湘川还朝。<br>六年，以始兴太守房法乘代楷。法乘至镇，属疾不理事，专好读书。长史伏<br>登之因此擅权，改易将吏，不令法乘知。录事房季文白之，法乘大怒，系登之于<br>狱。十余日，登之厚赂法乘妹夫崔景叔得出，将部曲袭州执法乘，谓之曰：“使<br>君既有疾，不宜劳。”囚之别室。法乘无事，复就登之求书读，登之曰：“使君<br>静处犹恐动疾，岂可看书。”遂不与。乃启法乘心疾动，不任视事，世祖仍以登<br>之为交州刺史。法乘还至岭而卒。法乘，清河人。升明中为太祖骠骑中兵，至左<br>中郎将。性方简，身长八尺三寸，行出人上，常自俯屈。青州刺史明庆符亦长与<br>法乘等，朝廷唯此二人。<br>史臣曰：书称蛮夷猾夏，盖总而为言矣。至于南夷杂种，分屿建国，四方珍<br>怪，莫此为先。藏山隐海，环宝溢目。商舶远届，委输南州，故交、广富实，牜<br>刃积王府。充斥之事差微，声教之道可被。若夫用德以怀远，其在此乎？<br>赞曰：司、雍分疆，荆及衡阳。参错州部，地有蛮方。东夷海外，碣石、扶<br>桑。南域憬远，极泛溟沧。非要乃贡，并亦来王。<br><hr>
