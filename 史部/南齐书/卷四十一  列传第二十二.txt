<h4>《史部·南齐书·卷四十一  列传第二十二》<b class="x">作者：萧子显</b></h4>
<br>◎张融周颙<br>张融，字思光，吴郡吴人也。祖祎，晋琅邪王国郎中令。父畅，宋会稽太守。<br>融年弱冠，道士同郡陆脩静以白鹭羽麈尾扇遣融，曰：“此既异物，以奉异人。”<br>宋孝武闻融有早誉，解褐为新安王北中郎参军。孝武起新安寺，傣佐多儭钱帛，<br>融独儭百钱。帝曰：“融殊贫，当序以佳禄。”出为封溪令。从叔永出后渚送<br>之，曰：“似闻朝旨，汝寻当还。”融曰：“不患不还，政恐还而复去。”广越<br>嶂崄，獠贼执融，将杀食之，融神色不动，方作洛生咏，贼异之而不害也。浮海<br>至交州，于海中作《海赋》曰：<br>盖言之用也，情矣形乎，使天形寅内敷，情敷外寅者，言之业也。吾远职荒<br>官，将海得地，行关入浪，宿渚经波，傅怀树观，长满朝夕，东西无里，南北如<br>天，反覆悬乌，表里菟色。壮哉水之奇也，奇哉水之壮也。故古人以之颂其所见，<br>吾问翰而赋之焉。当其济兴绝感，岂觉人在我外。木生之作，君自君矣。<br>分浑始地，判气初天，作成万物，为山为川。总川振会，导海飞门。尔其海<br>之状也，之相也，则穷区没渚，万里藏岸，控会河、济，朝总江、汉。回混浩溃，<br>巅倒发涛，浮天振远，灌日飞高。摐（粗江）撞则八纮摧聩，鼓怒则九纽折裂。<br>扌会（于活）长风以举波，漷（音郭）天地而为势。氵蛰（音蛰），泽<br>（于及）涾（音沓）洽（音合），来往相躭（粗合。）汩（于突）湥（音突）<br>氵尉（于渤）渤，頠（纡壮）石成窟，西冲虞渊之曲，既东振汤谷之阿。若木于<br>是乎倒覆，折扶桑而为渣（在牙。）濩长泺（音乐）氵门（音门）浑，涫（于官）<br>氵和（于和）碨（于磊）雍，渤（非勃）淬（音卒）沦（音仑）澊（音尊），<br>兰浅垄緌（于拱。）湍转则日月似惊，浪动而星河如覆。既烈太山与昆仑相压而<br>共溃，又盛雷车震汉破天以折毂。<br>淃（于员）涟涴（于卵）濑（于嫩），辗转纵横。扬珠起玉，流镜飞明。<br>是其回堆曲浦，欹关弱渚之形势也。沙屿相接，洲岛相连。东西南北，如满于天。<br>梁禽楚兽，胡木汉草之所生焉。长风动路，深云暗道之所经焉。苕苕蒂蒂，窅窅<br>翳翳。晨乌宿（音秀）于东隅，落河浪其西界。茫沆（于刚）汴河，汩（于突）<br>磈（于磊）漫（无官）桓。旁踞委岳，横竦危峦。重彰岌岌，攒岭聚立。<br>嵂（吕兀）<石窟>（音窟）暐（吕今）嵚（钦），架石相阴。昚曈（徒罪）陀<br>陀，横出旁入。嵬嵬（支罪）磊磊，若相追而下及。峰势纵横，岫形参错。或如<br>前而未进，乍非迁而已却。天抗晖于东曲，日倒丽于西阿。岭集雪以怀镜，严照<br>春而自华。<br>江洚（许江）氵伯氵伯（许百），漈（子曷）严拍（芬百）岭。触山禋石，<br>污涘（于各）氵寒（音寒）况（于朗）。碨（于磊）泱（于朗）氵隈氵阿（音<br>阿），流柴磹（五感反）瑀（五窟）。顿浪低波，矰（苦降<石交>（苦交）<br>硄（苦江），折岭挫峰，旂浪硠（音郎掊），崩山相祇（苦合）万里蔼蔼，<br>极路天外。电战雷奔，倒地相磕。兽门象逸，鱼路鲸奔。水遽龙魄，陆振虎魂。<br>却瞻无后，向望何前。长寻高眺，唯水与天。若乃山横蹴浪，风倒摧波。磊若惊<br>山竭岭以竦石，郁若飞烟奔云以振霞。连瑶光而交采，接玉绳以通华。<br>尔乎夜满深雾，昼密长云，高河灭景，万里无文。山门幽暖，岫户葐惸。九<br>天相掩，王地交氛。汪汪横横（音皇），沆沆（于刚）浩浩（音害）。淬（粗贵）<br>溃大人之表，泱（于朗）荡君子之外。风沫相排，日闭云开。浪散波合，岳起山<br>隤。<br>若乃漉沙构白，熬波出素。积雪中春，飞霜暑路。尔其奇名出录，诡物无书。<br>高岸乳鸟，横门产鱼。则何忄罗（音罗）鳙（音容）鳍（音诣），<鱼飞>（音非）<br>魜（音人）<鱼果>（音果）<鱼骨>（音滑）。哄日吐霞，吞河漱月。气开地震，声<br>动天发。喷洒哕（于月）噫（于戒），流雨而扬云。乔髗壮脊，架岳而飞坟。<br>牴（音挺）动崩五山之势，瞷（矣简）睔（矣<角玄>）焕七曜之文。蟕<br><虫隽>瑁蛑，绮贝绣螺。玄珠互彩，绿紫相华。游风秋濑，泳景登春。伏鳞渍彩，<br>升魵洗文。<br>若乃春代秋绪，岁去冬归。柔风丽景，晴云积晖。起龙涂于灵步，翔螭道之<br>神飞。浮微云之如梦，落轻雨之依依。触巧涂而<石感>（云绀）远，抵栾木以激扬。<br>浪相礴（傍各）而起千状，波独涌乎惊万容。蘋藻留映，荷芰提阴。扶容曼彩，<br>秀远华深。明藕移玉，清莲代金。眄芬芳于遥渚，泛灼烁于长浔。浮舻杂轴，游<br>舶交艘。帷轩帐席，方远连高。入惊波而箭绝，振排天之雄飙。越汤谷以逐景，<br>渡虞渊以追月。偏万里而无时，浃天地于挥忽。雕隼飞而未半，鲲龙趠（贪<br>教）而不逮。舟人未及复其喘，已周流宇宙之外矣。<br>阴鸟阳禽，春毛秋羽。远翅风游，高翮云举。翔归栖去，连阴日路。澜涨波<br>渚，陶玄浴素。长纮四断，平表九绝。雉翥成霞，鸿飞起雪。合声鸣侣，并翰翻<br>群。飞关溢绣，流浦照文。<br>尔夫人微亮气，小白如淋。凉空澄远，层汉无阴。照天容于鮷渚，镜河色<br>于魦浔。括盖余以进广，浸夏洲以洞深。形每惊而义维静，迹有事而道无心。<br>于是乎山海藏阴，云尘入岫。天英偏华，日色盈秀。则若士神中，琴高道外。袖<br>轻羽以衣风，逸玄裾于云带。筵秋月于源潮，帐春霞于秀濑。晒蓬莱之灵岫，望<br>方壶之妙阙。树遏日以飞柯，岭回峰以蹴月。空居无俗，素馆何尘。谷门风道，<br>林路云真。<br>若乃幽崖<阝邑>（于夹）曌（仓夹），隈隩之穷，骏波虎浪之气，激势之所<br>不攻。有卉有木，为灌为丛。路糅网杂，结叶相笼。通云交拂，连韵共风。荡洲<br>礉（去角）岸，而千里若崩；冲崖沃岛，其万国如战。振骏气以摆雷，飞雄光<br>以倒电。<br>若夫增云不气，流风敛声。澜文复动，波色还惊。明月何远，沙里分星。至<br>其积珍全远，架宝谕深。琼池玉壑，珠岫<王回>岑。合日开夜，舒月解阴。珊瑚开<br>缋，琉璃竦华。丹文镜色，杂照冰霞。洪洪溃溃，浴干日月。淹汉星墟，渗河天<br>界。风何本而自生，云无从而空灭。笼丽色以拂烟，镜悬晖以照雪。<br>尔乃方员去我，混然落情。气暄而浊，化静自清。心无终故不滞，志不败而<br>无成。既覆舟而载舟，固以死而以生。弘刍狗于人兽，导至本以充形。虽万物之<br>日用，谅何纬其何经。道湛天初，机茂形外。亡有所以而有，非胶有于生末。亡<br>无所以而无，信无心以入太。不动动是使山岳相崩，不声声故能天地交泰。行藏<br>虚于用舍，应感亮于圆会。仁者见之谓之仁，达者见之谓之达。咶者几于上善，<br>吾信哉其为大矣。<br>融文辞诡激，独与众异。后还京师，以示镇军将军顾觊之，觊之曰：“卿此<br>赋实超玄虚，但恨不道盐耳。”融即求笔注之曰：“漉沙构白，熬波出素。积雪<br>中春，飞霜暑路。”此四句，后所足也。<br>觊之与融兄有恩好，觊之卒，融身负坟土。在南与交阯太守卞展有旧，展<br>于岭南为人所杀，融挺身奔赴。<br>举秀才，对策中第，为尚书殿中郎，不就，为仪曹郎。泰始五年，明帝取荆、<br>郢、湘、雍四州射手，叛者斩亡身及家长者，家口没奚官。元徽初，郢州射手有<br>叛者，融议家人家长罪所不及，亡身刑五年。<br>寻请假奔叔父丧，道中罚干钱敬道鞭杖五十，寄系延陵狱。大明五年制，二<br>品清官行僮干杖，不得出十。为左丞孙缅所奏，免官。寻复位，摄祠、仓部二曹。<br>领军刘勔力战死，祠曹议“上应哭勔不”，融议“宜哭”。于是始举哀。仓<br>曹又以“正月俗人所忌，太仓为可开不”，融议“不宜拘束小忌”。寻兼掌正厨。<br>融见宰杀，回车径去，自表解职。为安成王抚军仓曹参军，转南阳王友。<br>融父畅先为丞相长史，义宣事难，畅为王玄谟所录，将杀之。玄谟子瞻为南<br>阳王前军长史，融启求去官，不许。<br>融家贫愿禄，初与从叔征北将军永书曰：“融昔称幼学，早训家风，虽则不<br>敏，率以成性。布衣苇席，弱年所安；箪食瓢饮，不觉不乐。但世业清贫，民生<br>多待，榛栗枣脩，女贽既长，束帛禽鸟，男礼已大。勉身就官，十年七仕，不欲<br>代耕，何至此事。昔求三吴一丞，虽属舛错；今闻南康缺守，愿得为之。融不知<br>阶级，阶级亦可不知，融政以求丞不得，所以求郡，求郡不得，亦可复求丞。”<br>又与吏部尚书王僧虔书曰：“融，天地之逸民也。进不辨贵，退不知贱，兀<br>然造化，忽如草木。实以家贫累积，孤寡伤心，八侄俱孤，二弟颇弱，抚之而感，<br>古人以悲。岂能山海陋禄，申融情累。阮籍爱东平土风，融亦欣晋平闲外。”时<br>议以融非治民才，竟不果。<br>辟太祖太傅掾，历骠骑豫章王司空谘议参军，迁中书郎，非所好，乞为中散<br>大夫，不许。融风止诡越，坐常危膝，行则曳步，翘身仰首，意制甚多。随例同<br>行，常稽迟不进。太祖素奇爱融，为太尉时，时与融款接，见融常笑曰：“此人<br>不可无一，不可有二。”即位后，手诏赐融衣曰：“见卿衣服粗故，诚乃素怀有<br>本；交尔蓝缕，亦亏朝望。今送一通故衣，意谓虽故，乃胜新也。是吾所著，已<br>令裁减称卿之体。并履一量。”<br>融与吏部尚书何戢善，往诣戢，误通尚书刘澄。融下车入门，乃曰：“非是。”<br>至户外，望澄，又曰：“非是。”既造席，视澄曰：“都自非是。”乃去。其为<br>异如此。<br>又为长沙王镇军、竟陵王征北谘议，并领记室，司徒从事中郎。<br>永明二年，总明观讲，敕朝臣集听。融扶入就榻，私索酒饮之，难问既毕，<br>乃长叹曰：“呜呼！仲尼独何人哉！”为御史中丞到捴所奏，免官，寻复。<br>融形貌短丑，精神清澈。王敬则见融革带垂宽，殆将至骼，谓之曰：“革带<br>太急。”融曰：“既非步吏，急带何为？”<br>融假东出，世祖问融住在何处？融答曰：“臣陆处无屋，舟居非水。”后日<br>上以问融从兄绪，绪曰：“融近东出，未有居止，权牵小船于岸上住。”上大笑。<br>虏中闻融名，上使融接北使李道固，就席，道固顾之而言曰：“张融是宋彭城长<br>史张畅子不？”融嚬蹙久之，曰：“先君不幸，名达六夷。”豫章王大会宾僚，<br>融食炙始行毕，行炙人便去，融欲求盐蒜，口终不言，方摇食指，半日乃息。出<br>入朝廷皆拭目惊观之。八年，朝臣贺众瑞公事，融扶入拜起，复为有司所奏，见<br>原。迁司徒右长史。<br>竟陵张欣时为诸暨令，坐罪当死。欣时父兴世宋世讨南谯王义宣，官军欲杀<br>融父畅，兴世以袍覆畅而坐之，以此得免。兴世卒，融著高履负土成坟。至是融<br>启竟陵王子良，乞代欣时死。子良答曰：“此乃是长史美事，恐朝有常典，不得<br>如长史所怀。”迁黄门郎，太子中庶子，司徒左长史。<br>融有孝义，忌月三旬不听乐，事嫂甚谨。宋丞相义宣起事，父畅以不同将见<br>杀，司马竺超民谏免之。畅临终谓诸子曰：“昔丞相事难，吾缘竺司马得活，尔<br>等必报其子弟。”后超民孙微冬月遭母丧，居贫，融往吊之，悉脱衣以为赙，披<br>牛被而反。常以兄事微。豫章王嶷、竟陵王子良薨，自以身经佐吏，哭辄尽恸。<br>建武四年，病卒。年五十四。遗令建白旌无旒，不设祭，令人捉麈尾登屋复<br>魂，曰：“吾生平所善，自当凌云一笑。”三千买棺，无制新衾。左手执《孝经》<br>、《老子》，右手执小品《法华经》。妾二人，哀事毕，各遣还家。又曰：“以<br>吾平生之风调，何至使妇人行哭失声，不须暂停闺阁。”<br>融玄义无师法，而神解过人，白黑谈论，鲜能抗拒。永明中，遇疾，为《门<br>律自序》曰：“吾文章之体，多为世人所惊，汝可师耳以心，不可使耳为心师也。<br>夫文岂有常体，但以有体为常，政当使常有其体。丈夫当删《诗》《书》，制礼<br>乐，何至因循寄人篱下！且中代之文，道体阙变，尺寸相资，弥缝旧物。吾之文<br>章，体亦何异，何尝颠温凉而错寒暑，综哀乐而横歌哭哉？政以属辞多出，比事<br>不羁，不阡不陌，非途非路耳。然其传音振逸，鸣节竦韵，或当未极，亦已极其<br>所矣。汝若复别得体者，吾不拘也。吾义亦如文，造次乘我，颠沛非物。吾无师<br>无友，不文不句，颇有孤神独逸耳。义之为用，将使性入清波，尘洗犹沐。无得<br>钓声同利，举价如高，俾是道场，险成军路。吾昔嗜僧言，多肆法辩，此尽游乎<br>言笑，而汝等无幸。”又云：“人生之口，正可论道说义，惟饮与食。此外如树<br>网焉。吾每以不尔为恨，尔曹当振纲也。”<br>临卒，又戒其子曰：“手泽存焉，父书不读！况父音情，婉在其韵。吾意不<br>然，别遗尔音。吾文体英绝，变而屡奇，既不能远至汉魏，故无取嗟晋宋。岂吾<br>天挺，盖不隤家声。汝若不看，父祖之意欲汝见也。可号哭而看之。”融自名集<br>为《玉海》。司徒褚渊问《玉海》名，融答：“玉以比德，海崇上善。”文集数<br>十卷行于世。<br>张氏知名，前有敷、演、镜、畅，后有充、融、卷、稷。<br>周颙，字彦伦，汝南安城人。晋左光禄大夫顗七世孙也。祖虎头，员外常侍。<br>父恂，归乡相。<br>颙少为族祖朗所知。解褐海陵国侍郎。益州刺史萧惠开赏异颙，携入蜀，为<br>厉锋将军，带肥乡、成都二县令。转惠开辅国府参军，将军、令如故。仍为府主<br>簿。常谓惠开性太险峻，每致谏，惠开不悦，答颙曰：“天险地险，王公设险，<br>但问用险何如耳。”随惠开还都。<br>宋明帝颇好言理，以颙有辞义，引入殿内，亲近宿直。帝所为惨毒之事，颙<br>不敢显谏，辄诵经中因缘罪福事，帝亦为之小止。转安成王抚军行参军。元徽初，<br>出为剡令，有恩惠，百姓思之。还历邵陵王南中郎三府参军。<br>太祖辅政，引接颙。颙善尺牍，沈攸之送绝交书，太祖口授令颙裁答。转齐<br>台殿中郎。<br>建元初，为长沙王参军，后军参军，山阴令。县旧订滂民，以供杂使。颙言<br>之于太守闻喜公子良曰：“窃见滂民之困，困实极矣。役命有常，只应转竭，蹙<br>迫驱催，莫安其所。险者或窜避山湖，困者自经沟渎尔。亦有摧臂斫手，苟自残<br>落，贩佣贴子，权赴急难。每至滂使发动，遵赴常促，辄有柤杖被录，稽颡阶<br>垂，泣涕告哀，不知所振。下官未尝不临食罢箸，当书偃笔，为之久之，怆不能<br>已。交事不济，不得不就加捶罚，见此辛酸，时不可过。山阴邦治，事倍余城；<br>然略闻诸县，亦处处皆踬。唯上虞以百户一滂，大为优足，过此列城，不无凋罄。<br>宜应有以普救倒悬，设流开便，则转患为功，得之何远。”还为文惠太子中军录<br>事参军，随府转征北。文惠在东宫，颙还正员郎，始兴王前军谘议。直侍殿省，<br>复见赏遇。<br>颙音辞辩丽，出言不穷，宫商朱紫，发口成句。泛涉百家，长于佛理。著<br>《三宗论》。立空假名，立不空假名。设不空假名难空假名，设空假名难不空假<br>名。假名空难二宗，又立假名空。西凉州智林道人遗颙书曰：“此义旨趣似非始<br>开，妙声中绝六七十载。贫道年二十时，便得此义，窃每欢喜，无与共之。年少<br>见长安耆老，多云关中高胜乃旧有此义，当法集盛时，能深得斯趣者，本无多人。<br>过江东略是无一。贫道捉麈尾来四十余年，东西讲说，谬重一时，余义颇见宗录，<br>唯有此涂白黑无一人得者，为之发病。非意此音猥来入耳，始是真实行道第一功<br>德。”其论见重如此。<br>颙于锺山西立隐舍，休沐则归之。转太子仆，兼著作，撰起居注。迁中书郎，<br>兼著作如故。常游侍东宫。少从外氏车骑将军臧质家得卫恒散隶书法，学之甚工。<br>文惠太子使颙书玄圃茅斋壁，国子祭酒何胤以倒薤书求就颙换之，颙笑而答曰：<br>“天下有道，丘不与易也。”<br>每宾友会同，颙虚席晤语，辞韵如流，听者忘倦。兼善《老》、《易》，与<br>张融相遇，辄以玄言相滞，弥日不解。清贫寡欲，终日长蔬食。虽有妻子，独处<br>山舍。卫将军王俭谓颙曰：“卿山中何所食？”颙曰：“赤米白盐，绿葵紫蓼。”<br>文惠太子问颙：“菜食何味最胜？”颙曰：“春初早韭，秋末晚菘。”时何胤亦<br>精信佛法，无妻妾。太子又问颙：“卿精进何如何胤？”颙曰：“三涂八难，共<br>所未免。然各有其累。”太子曰：“所累伊何？”对曰：“周妻何肉。”其言辞<br>应变，皆如此也。<br>转国子博士，兼著作如故。太学诸生慕其风，争事华辩。后何胤言断食生，<br>犹欲食白鱼、<鱼旦>脯、糖蟹，以为非见生物。疑食蚶蛎，使学生议之。学生锺岏<br>曰：“<鱼旦>之就脯，骤于屈伸；蟹之将糖，躁扰弥甚。仁人用意，深怀如怛。至<br>于车螯蚶蛎，眉目内阙，惭浑沌之奇，矿壳外缄，非金人之慎。不悴不荣，曾草<br>木之不若；无馨无臭，与瓦砾其何算。故宜长充庖厨，永为口实。”竟陵王子良<br>见絜议，大怒。<br>胤兄点，亦遁节清信。颙与书，劝令菜食。曰：“丈人之所以未极遐蹈，或<br>在不近全菜邪？脱洒离析之讨，鼎俎网罟之兴，载之简策，其来实远，谁敢干议？<br>观圣人之设膳脩，仍复为之品节，盖以茹毛饮血，与生民共始，纵而勿裁，将无<br>厓畔。善为士者，岂不以恕己为怀？是以各静封疆，罔相陵轶。况乃变之大者，<br>莫过死生；生之所重，无逾性命。性命之于彼极切，滋味之在我可赊，而终身朝<br>晡，资之以永岁，彼就冤残，莫能自列，我业久长，吁哉可畏。且区区微卵，脆<br>薄易矜，歂彼弱麑，顾步宜愍。观其饮喙飞行，人应怜悼，况可心心扑褫，加<br>复恣忍吞嚼。至乃野牧盛群，闭豢重圈，量肉揣毛，以俟枝剥，如土委地，佥谓<br>常理，可为怆息，事岂一涂。若云三世理诬，则幸矣良快。如使此道果然，而受<br>形未息，则一往一来，一生一死，轮回是常事。杂报如家，人天如客，遇客日鲜，<br>在家日多，吾侪信业，未足长免，则伤心之惨，行亦自及。丈人于血气之类，虽<br>无身践，至于晨凫夜鲤，不能不取备屠门。财贝之一经盗手，犹为廉士所弃；生<br>性之一启鸾刀，宁复慈心所忍！驺虞虽饥，非自死之草不食，闻其风岂不使人多<br>愧者！众生之禀此形质，以畜肌跂，皆由其积壅痴迷，沈流莫反，报受秽浊，历<br>苦酸长，此甘与肥，皆无明之报聚也。何至复引此滋腴，自污肠胃。丈人得此有<br>素，聊复寸言发起耳。”<br>颙卒官时，会王俭讲《孝经》未毕，举昙济自代，学者荣之。官为给事中。<br>史臣曰：弘毅存容，至仁表貌，汲黯刚戆，崔琰声姿，然后能不惮雄桀，亟<br>成讥犯。张融标心托旨，全等尘外，吐纳风云，不论人物，而事君会友，敦义纳<br>忠，诞不越检，常在名教。若夫奇伟之称，则虞翻、陆绩不得独擅于前也。<br>赞曰：思光矫矫，万里千仞。升同应谐，黜同解摈。务在连衡，不谋销印。<br>彦伦辞辩，苦节清韵。白马横擒，云梯独振。<br><hr>
