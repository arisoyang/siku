<h4>《史部·战国策·卷二十六  韩一》<b class="x">作者：刘向</b></h4>
<br>○三晋已破智氏<br>三晋已破智氏，将分其地。段规谓韩王曰：“分地必取成皋。”韩王曰：<br>“成皋，石溜之地也，寡人无所用之。”段贵曰：“不然，臣闻一里之厚而动千<br>里之权者，地利也。万人之众而破三军者，不意也。王用臣言，则韩必取郑矣。”<br>王曰：“善。”果取成皋。至韩之取郑也，果从成皋始。<br>○大成午从赵来谓申不害于韩<br>大成午从赵来谓申不害于韩曰：“子以韩重我于赵，请以赵重子于韩，是子<br>有两韩，而我有两赵也。”<br>○魏之围邯郸<br>魏之围邯郸也，申不害始合于韩王，然未知王之所欲也，恐言而未必中于王<br>也。王闻申子曰：“吾谁与而可？”对曰：“此安危之要，国家之大事也。臣请<br>深惟而苦思之。”乃微谓赵卓、韩晁曰：“子皆国之辩士也，夫为人臣者，言可<br>必用，尽忠而已矣。”二人各进议于王以事。申子微视王之所悦以言语于王，王<br>大说之。<br>○申子请仕其从兄官<br>申子请仕其从兄官，昭侯不许也。申子有怨色。昭侯曰：“非所谓学于子者<br>也。听子之谒而废子之道乎？又亡其行子之术而废左之谒乎？子尝教寡人循功劳、<br>视次弟，今有所求，此我将奚听乎？”申子乃辟舍请罪，曰：“君真其人也！”<br>○苏秦为楚合从说韩王<br>苏秦为楚合从说韩王曰：“韩北有巩、洛、成皋之固，西有宜阳之常阪之塞，<br>东有宛、穰、洧水，南有陉山，地方千里，带甲数十万。天下之强弓劲弩皆自韩<br>出。奚子、少府时力、距来，皆射六百步之外。韩卒超足而射，百发不暇止，远<br>者达胸，近者掩心。韩卒之剑戟皆出于冥山、棠溪、墨阳、合伯膊。邓师、宛冯、<br>龙渊、大阿，皆陆断马牛，水击鹄雁，当敌即斩。坚甲盾、鍪、铁幕、革抉、<br><口夭>芮，无不毕具。以韩卒之勇，被坚甲，跖劲弩，带利剑，一人当百，不足言<br>也。夫以韩之劲与大王之贤，乃欲西面事秦，称东藩，筑帝宫，受冠带，祠春秋，<br>交臂而服焉。夫羞社稷而为天下笑，无过此者矣。是故愿大王之熟计之也。大王<br>事秦，秦必求宜阳、成皋。今兹效之，明年又益求割地。与之即无地以给之，不<br>与，则弃前功而后更受其祸。且夫大王之地有尽，而秦之求无已。夫以有尽之地<br>而逆无已之求，此所谓市怨而买祸者也，不战而地已削矣。臣闻鄙语曰：‘宁为<br>鸡口，无为牛后。’今大王西面交臂而臣事秦，何以异于牛后乎？夫大王之贤，<br>挟强韩之兵，而有牛后之名，臣窃为大王羞之。”韩王忿然作色，攘臂按剑，仰<br>天太息曰：“寡人虽死，必不能事秦。今主君以楚王之教诏之，敬奉社稷以从。”<br>○张仪为秦连横说韩王<br>张仪为秦连横说韩王曰：“韩地险恶，山居，五谷所生，非麦而豆；民之所<br>食，大抵豆饭藿羹；一岁不收，民不餍糟糠；地方不满九百里，无二岁之所食。<br>料大王之卒，悉之不过三十万，而厮徒负养在其中矣，为除守徼亭障塞，见卒不<br>过二十万而已矣。秦带甲百余万，车千乘，骑万匹，虎挚之士跿跔科头贯颐<br>奋戟者，至不可胜计也。秦马之良，戎兵之众，探前趹后，蹄间三寻者，不可<br>称数也。山东之卒，被甲冒胄以会战，秦人捐甲徒裎以趋敌，左挈人头，右挟生<br>虏。夫秦卒之与山东之卒也，犹孟贲之与怯夫也，以重力相压，犹乌获之与婴儿<br>也。夫战孟贲、乌获之士，以攻不服之弱国，无以异于堕千钧之重集于鸟卵之上，<br>必无幸矣。诸侯不料兵之弱，食之寡，而听从人之甘言好辞，比周以相饰也，皆<br>言曰：‘听吾计则可以强霸天下。’夫不顾社稷之长利而听须臾之说，诖误人主<br>者，无过于此者矣。大王不事秦，秦下甲据宜阳，断绝韩之上地，东取成皋、宜<br>阳，则鸿台之宫、桑林之菀非王之有已。夫塞成皋，绝上地，则王之国分矣。先<br>事秦则安矣，不事秦则危矣。夫造祸而求福，计浅而怨深，逆秦而顺楚，虽欲无<br>亡，不可得也。故为大王计，莫如事秦。秦之所欲，莫如弱楚，而能弱楚者莫如<br>韩。非以韩能强于楚也，其地势然也。今王西面而事秦以攻楚，为敝邑秦王必喜。<br>夫攻楚而私其地，转祸而说秦，计无便于此者也。是故秦王使使臣献书大王御史，<br>须以决事。”韩曰：“客幸而教之，请比郡县，筑帝宫，祠春秋，称东藩，效宜<br>阳。”<br>○宣王谓摎留<br>宣王谓摎留曰：“吾欲两用公仲、公叔，其可乎？”对曰：“不可。晋用<br>六卿而国分，简公用田成、监止而简公弑，魏两用犀首、张仪而西河之外亡。今<br>王两用之，其多力者内树其党，其寡力者籍外权。群臣或内树其党以擅其主，或<br>外为交以裂其地，则王之国必危矣。”<br>○张仪谓齐王<br>张仪：“谓齐王曰：‘王不如资韩朋与之逐张仪于魏。魏因相犀首，因以齐、<br>魏废韩朋，而相公叔以伐秦。’公仲闻之，必不入于齐。据公于魏，是公无患。”<br>○楚昭献相韩<br>楚昭献相韩。秦且攻韩，韩废昭献。昭献令人谓公叔曰：“不如贵昭献以固<br>楚，秦必曰楚、韩合矣。”<br>○秦攻陉<br>秦攻陉，韩使人驰南阳之地。秦已驰，又攻陉，韩因割南阳之地。秦受地，<br>又攻陉。陈轸谓秦王曰：“国形不便故驰，交不亲故割。今割矣而交不亲，驰矣<br>而兵不止，臣恐山东之无以驰割事王者矣。且王求百金于三川而不可得，求千金<br>于韩一旦而具。今王攻韩，是绝上交而固私府也。窃为王弗取也。”<br>○五国约而攻秦<br>五国约而攻秦，楚王为从长，不能伤秦，兵罢而留于成皋。魏顺谓市丘君曰：<br>“五国罢，必攻市丘以偿兵费。君资臣，臣请为君止天下之攻市丘。”市丘君曰：<br>“善。”因遣之。魏顺南见楚王曰：“王约五国而西伐秦，不能伤秦，天下且以<br>是轻王而秦，故王胡不恔呼？”楚王曰：“奈何？”魏顺曰：“天下罢，必攻<br>市丘以偿兵费。王令勿攻市丘。五国重王，且听王之言而不攻市丘；不重王，且<br>反王之言而攻市丘。然则王之轻重必明矣。”故楚王恔而市丘存。<br>○郑强载八百金入秦<br>郑强载八百金入秦，请以伐韩。泠向谓郑强曰：“公以八百金请伐人之与国，<br>秦必不听公。公不如令秦王疑公叔。”郑强曰：“何如？”曰：“公叔之攻楚也，<br>以几瑟之存焉，故言先楚也。今已令楚王奉几瑟以车百乘居阳翟，令昭献转而与<br>之处，旬有余彼已觉。而几瑟，公叔之雠也；而昭献，公叔之人也。秦王闻之，<br>必疑公叔为楚也。”<br>○郑强之走张仪于秦<br>郑强之走张仪于秦，曰仪之使者必之楚矣。故谓大宰曰：“公留仪之使者，<br>强请西图仪于秦。”故因而请秦王曰：“张仪使人致上庸之地，故使使臣再拜谒<br>秦王。”秦王怒，张仪走。<br>○宜阳之役<br>宜阳之役，杨达谓公孙显曰：“请为公以五万攻西周，得之，是以九鼎印甘<br>茂也。不然，秦攻西周，天下恶之，其救韩必疾，则茂事败矣。”<br>○秦围宜阳<br>秦围宜阳，游腾谓公仲曰：“公何不与赵蔺、离石、祁，以质许地，则楼缓<br>必败矣。收韩、赵之兵以临魏，楼鼻必败矣。韩为一，魏必倍秦，甘茂必败矣。<br>以成阳资翟强于齐，楚必败之。须，秦必败，秦失魏，宜阳必不拔矣。”<br>○公仲以宜阳之故仇甘茂<br>公仲以宜阳之故仇甘茂。其后，秦归武遂于韩，已而，秦王固疑甘茂之以武<br>遂解于公仲也。杜赫为公仲谓秦王曰：“明也愿因茂以事王。”秦王大怒于甘茂，<br>故樗里疾大说杜聊。<br>○秦韩战于浊泽<br>秦、韩战于浊泽，韩氏急。公仲明谓韩王曰：“与国不可恃。今秦之心欲伐<br>楚，王不如因张仪为和于秦，赂之以一名都，与之伐楚。此以一易二之计也。”<br>韩王曰：“善。”乃儆公仲之行，将西讲于秦。<br>楚王闻之大恐，召陈轸而告之。陈轸曰：“秦欲伐我久矣，今又得韩之名都<br>一而具甲，秦、韩并兵南乡，此秦所以庙祠而求也。今已得之矣，楚国必伐矣。<br>王听臣，为之儆四境之内，选师言救韩，令战车满道路；发信臣，多其车，重其<br>币，使信王之救己也。纵韩为不能听我，韩必德王也，必不为雁行以来。是秦、<br>韩不和，兵虽至，楚国不大病矣。为能听我，绝和于秦，秦必大怒，以厚怨于韩。<br>韩得楚救，必轻秦。轻秦，其应秦必不敬。是我困秦、韩之兵而免楚国之患也。”<br>楚王大说，乃儆四境之内，选师言救韩，发信臣，多其车，重其币。谓韩王曰：<br>“弊邑虽小，已悉起之矣。愿大国遂肆意于秦，弊邑将以楚殉韩。”<br>韩王大说，乃止公仲。公仲曰：“不可。夫以实告我者，秦也；以虚名救我<br>者，楚也。恃楚之虚名，轻绝强秦之敌，必为天下笑矣。且楚、韩非兄弟之国也，<br>又非素约而谋伐秦矣。秦欲伐楚，楚因以起师言救韩，此必陈轸之谋也。且王以<br>使人报于秦矣，今弗行，是欺秦也。夫轻强秦之祸，而信楚之谋臣，王必悔之矣。”<br>韩王弗听，遂绝和于秦。秦果大怒，兴师与韩氏战于岸门，楚救不至，韩氏大败。<br>韩氏之兵非削弱也，民非蒙愚也，兵为秦禽，智为楚笑，过听于陈轸，失计于韩<br>明也。<br>○颜率见公仲<br>颜率见公仲，公仲不见。颜率谓共仲之谒者曰：“公仲必以率为阳也，故不<br>见率也。公仲好内，率曰好士；仲啬于财，率曰散施；公仲无行，率曰好义。自<br>今以来，率且正言之而已矣。”公仲之谒者以告公仲，公仲遽起而见之。<br>○韩公仲谓向寿<br>韩公仲谓向寿曰：“禽困覆车。公破韩，辱公仲，公仲收国复事秦，自以为<br>必可以封。今公与楚解中，封小令尹以桂阳。秦、楚合，复攻韩，韩必亡。公仲<br>躬率其私徒以斗于秦，愿公之熟计之也。”向寿曰：“吾合秦、楚，非以当韩也，<br>子为我谒公仲曰：‘秦、韩之交可合也。’”对曰：“愿有复于公。谚曰：‘贵<br>其所以贵者贵。’今王之爱习公也不如公孙郝；其知能公也不如甘茂。今二人者<br>皆不得亲于事矣，而公独与王主断于国者，彼有以失之也。公孙郝党于韩而甘茂<br>党于魏，故王不信也。今秦、楚争强而公党于楚，是与公孙郝、甘茂同道也。公<br>何以异之？人皆言楚之多变也，而公必之，是自为贵也。公不如与王谋其变也，<br>善韩以备之，若此则无祸矣。韩氏先以国从公孙郝，而后委国于甘茂，是韩，公<br>之雠也。今公言善韩以备楚，是外举不辟雠也。”<br>向寿曰：“吾甚欲韩合。”对曰：“甘茂许公仲以武遂，反宜阳之民，今公<br>徒令收之，甚难。”向子曰：“然则奈何？武遂终不可得已。”对曰：“公何不<br>以秦为韩求颍川于楚，此乃韩之寄地也。公求而得之，是令行于楚而以其地德韩<br>地；公求而弗得，是韩、楚之怨不解而交走秦也。秦、楚争强，而公过楚以攻韩，<br>此利于秦。”向子曰：“奈何？”对曰：“此善事也。甘茂欲以魏取齐，公孙郝<br>欲以韩取齐，今公取宜阳以为功，收楚、韩以安之，而诛齐、魏之罪，是以公孙<br>郝、甘茂之无事也。”<br>○或谓公仲曰听者听国<br>或谓公仲曰：“听者听国，非必听实也。故先生听谚言于市。愿公之听臣言<br>也。公求中立于秦而弗能得也，善公孙郝以难甘茂，劝齐兵以劝止魏，楚、赵皆<br>公之雠也。臣恐国之以此为患也，愿公之复求中立于秦也。”<br>公仲曰：“奈何？”对曰：“秦王以公孙郝为党于公而弗之听，甘茂不善于<br>公而弗为公言，公何不因行愿以与秦王语？行愿之为秦王臣也公，臣请为公谓秦<br>王曰：‘齐、魏合与离，于秦孰利？齐、魏别与合，于秦孰强？’秦王必曰：<br>‘齐、魏离则秦重，合则秦轻，齐、魏别则秦强，合则秦弱。’臣即曰：‘今王<br>听公孙郝’以韩、秦之兵应齐而攻魏，魏不敢战，归地而合于齐，是秦轻也，臣<br>以公孙郝为不忠。今王听甘茂，以韩、秦之兵据魏而攻齐，齐不敢战，不求割地<br>而合于魏，是秦轻也，臣以甘茂为不忠。故王不如令韩中立以攻齐、齐，王言救<br>魏以劲之，齐、魏不能相听，久离兵史。王欲则信公孙郝于齐，为韩取南阳，易<br>谷川以归，此惠王之愿也。王欲则信甘茂于魏，以韩、秦之兵据魏以隙齐，此武<br>王之愿也。臣以为令韩以中立以劲齐，最秦之大急也。公孙郝党于齐而不肯言，<br>甘茂薄而不敢谒也。此二人，王之大患也。愿王之熟计之也。’”<br>○韩公仲相<br>韩公仲相。齐、楚之交善秦。秦、魏遇，且以善齐而绝齐乎楚。王使景鲤之<br>秦，鲤与于秦、魏之遇。楚王怒景鲤，恐齐以楚遇为有阴于秦、魏也，且罪景鲤。<br>为谓楚王曰：“臣贺鲤之与于遇也。秦、魏之遇也，将以合齐、秦而绝齐于楚也。<br>今鲤与于遇，齐无以信魏之合己于秦而攻于楚也，齐又畏楚之有阴于秦、魏也，<br>必重楚。故鲤之与于遇，王之大资也。今鲤不与于遇，魏之绝齐于楚明矣。齐、<br>楚信之，必轻王，故王不如无罪景鲤，以视齐于有秦、魏，齐必重楚，而且疑秦、<br>魏于齐。”王曰：“诺。”因不罪而益其列。<br>○王曰向也子曰天下无道<br>王曰：“向也子曰‘天下无道’，今也，子曰‘乃且攻燕’者，何也？”对<br>曰：“今谓马多力则有矣，若曰胜千钧则不然者，何也？夫千钧，非马之任也。<br>今谓楚强大则有矣，若夫越赵、魏而斗于燕，则岂楚之任也哉？且非楚之任而楚<br>为之，是弊楚也。强楚、弊楚，其于王孰便也？”<br>○或谓魏王王儆四彊之内<br>或谓魏王：“王儆四彊之内，其从于王者，十一日之内，陂不具者死。王因<br>取其游之舟上击之。臣为王之楚，王胥臣反，乃行。”春申君闻之，谓使者曰：<br>“子为我反，无见王矣。十日之内，数万之众今涉魏境。”秦使闻之，以告秦王。<br>秦王谓魏王曰：“大国有意必来，以是而足矣。”<br>○观鞅谓春申<br>观鞅谓春申曰：“人皆以楚为强而君用之弱，其于鞅也不然。先君者二十余<br>年未尝见攻。今秦欲逾兵于渑隘之塞，不使；假道两周倍韩以攻楚，不可。今则<br>不然，魏且旦暮亡矣，不能爱其许、鄢陵，与梧割以予秦，去百六十里。臣之所<br>见者，秦、楚斗之日也已。”<br>○公仲数不信于诸侯<br>公仲数不信于诸侯，诸侯锢之。南委国于楚，楚王弗听。苏代为楚王曰：<br>“不若听而备于其反也。明之反也，常仗赵而畔楚，仗齐而畔秦。今四国锢之而<br>无所入矣，亦甚患之。此方其为尾生之时也。”<br><hr>
