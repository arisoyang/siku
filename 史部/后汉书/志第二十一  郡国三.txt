<h4>《史部·后汉书·志第二十一  郡国三》<b class="x">作者：范晔</b></h4>
<br>○兖州<br>陈留东郡东平任城泰山济北山阳济阴<br>○徐州<br>东海琅邪彭城广陵下邳<br>◆陈留郡（武帝置。雒阳东五百三十里。）十七城，户十七万七千五百二十<br>九，口八十六万九千四百三十三。<br>〖陈留〗有鸣雁亭。<br>〖浚仪〗本大梁。<br>〖尉氏〗<br>〖雍丘〗本杞国。<br>〖襄邑〗有滑亭。有承匡城。<br>〖外黄〗有葵丘聚，齐桓公会此，城中有曲棘里。有繁阳城。<br>〖小黄〗<br>〖东昬〗<br>〖济阳〗<br>〖平丘〗有临济亭，田儋死此。有匡。有黄池亭。<br>〖封丘〗有桐牢亭，或曰古虫牢。<br>〖酸枣〗<br>〖长垣〗侯国。有匡城。有蒲城。有祭城。<br>〖己吾〗有大棘乡。有首乡。<br>〖考城〗故菑，章帝更名。故属梁。<br>〖圉〗故属淮阳。有高阳亭。<br>〖扶沟〗故属淮阳。<br>◆东郡（秦置。去雒阳八百余里。）十五城，户十三万六千八十八，口六十<br>万三千三百九十三。<br>〖濮阳〗古昆吾国，春秋时曰濮。有咸城，或曰古咸国。有清丘。有鉏城。<br>〖燕〗本南燕国。有雍乡。有胙城，占胙国。有平阳亭。有瓦亭。有桃城。<br>〖白马〗有韦乡。<br>〖顿丘〗<br>〖东阿〗有清亭。<br>〖东武阳〗湿水出。<br>〖范〗有秦亭。<br>〖临邑〗有泲庙。<br>〖博平〗<br>〖聊城〗有夷仪聚。有聂城。<br>〖发干〗<br>〖乐平〗侯国。故清，章帝更名。<br>〖阳平〗侯国。有莘亭。有冈成城。<br>〖卫〗公国。本观故国，姚姓，光武更名。有河牧城。有竿城。<br>〖穀城〗春秋时小穀。有巂下聚。<br>◆东平国（故梁，景帝分为济东国，宣帝改。雒阳东九百七十五里。）七城，<br>户七万九千一十二，口四十四万八千二百七十。<br>〖无盐〗本宿国，任姓。有章城。<br>〖东平陆〗六国时曰平陆。有阚亭。有堂阳亭。<br>〖富成〗<br>〖章〗<br>〖寿张〗春秋曰良，汉曰寿良，光武改曰寿张。有堂聚，故聚属东郡。<br>〖须昌〗故属东郡。有致密城，古中都。有阳穀城。<br>〖宁阳〗故属泰山。<br>◆任城国（章帝元和元年，分东平为任城。雒阳东千一百里。）三城，户三<br>万六千四百四十二，口十九万四千一百五十六。<br>〖任城〗本任国。有桃聚。<br>〖亢父〗<br>〖樊〗<br>◆泰山郡（高帝置。雒阳东千四百里。）十二城，户八千九百二十九，口四<br>十三万七千三百一十七。<br>〖奉高〗有明堂，武帝造。<br>〖博〗有泰山庙。岱山在西北。有龟山。有龙乡城。<br>〖梁甫〗侯国。有菟裘聚。<br>〖钜平〗侯国。有亭禅山。有阳关亭。<br>〖嬴〗有铁。<br>〖山茌〗侯国。<br>〖莱芜〗有原山，潘水出。<br>〖盖〗沂水出。<br>〖南武阳〗侯国。有颛臾城。<br>〖南城〗故属东海。有东阳城。<br>〖费〗侯国，故属东海。有祊亭。有台亭。<br>〖牟〗故国。<br>◆济北国（和帝永元二年，分泰山置。雒阳东千一百五十里。）五城，户四<br>万五千六百八十九，口二十三万五千八百九十七。<br>〖卢〗有平阴城。有防门。有光里。有景兹山。有敖山。有清亭。有长城至<br>东海。<br>〖蛇丘〗有遂乡。有下讙亭。有铸乡城。<br>〖成〗本国。<br>〖茌平〗本属东郡。<br>〖刚〗<br>◆山阳郡（故梁，景帝分置。雒阳东八百一十里。）十城，户十万九千八百<br>九十八，口六十万六千九十一。<br>〖昌邑〗刺史治。有梁丘城。有甲父亭。<br>〖东缗〗春秋时曰缗。<br>〖钜野〗有大野泽。<br>〖高平〗侯国。故橐，章帝更名。有茅乡城。<br>〖湖陆〗故湖陵，章帝更名。<br>〖南平阳〗侯国。有漆亭。有闾丘亭。<br>〖方与〗有武唐亭，鲁侯观鱼台。有泥母亭，或曰古甯母。<br>〖瑕丘〗<br>〖金乡〗<br>〖防东〗<br>◆济阴郡（故梁，景帝分置。雒阳东八百里。）十一城，户十三万三千七百<br>一十五，口六十五万七千五百五十四。<br>〖定陶〗本曹国，古陶，尧所居。有三鬷亭。<br>〖冤句〗有煮枣城。<br>〖成阳〗有尧冢、灵台，有雷泽。<br>〖乘氏〗侯国。有泗水。有鹿城乡。<br>〖句阳〗有垂亭。<br>〖鄄城〗<br>〖离狐〗故属东郡。<br>〖廪丘〗故属东郡。有高鱼城。有运城。<br>〖单父〗侯国，故属山阳。<br>〖成武〗故属山阳。有郜城。<br>〖己氏〗故属梁。<br>右兖州刺史部，郡、国八，县、邑、公、侯国八十。<br>◆东海郡（高帝置，雒阳东千五百里。）十三城，户十四万八千七百八十四，<br>口七十万六千四百一十六。<br>〖郯〗本国，刺史治。<br>〖兰陵〗有次室亭。<br>〖戚〗<br>〖朐〗有铁。有伊卢乡。<br>〖襄贲〗<br>〖昌虑〗有蓝乡。<br>〖承〗<br>〖阴平〗<br>〖利城〗<br>〖合乡〗<br>〖祝其〗有羽山。春秋时曰祝其，夹谷地。<br>〖厚丘〗<br>〖赣榆〗本属琅邪，建初五年复。<br>◆琅邪国（秦置。建武中省城阳国，以其县属。雒阳东一千五百里。）十三<br>城，户二万八百四，口五十七万九百六十七。<br>〖开阳〗故属东海，建初五年属。<br>〖东武〗<br>〖琅邪〗<br>〖东莞〗有郓亭。有邳乡。有公来山。或曰古浮来。<br>〖西海〗<br>〖诸〗<br>〖莒〗本国，故属城阳。有铁。有峥嵘谷。<br>〖东安〗故属城阳。<br>〖阳都〗故属城阳。有牟台。<br>〖临沂〗故属东海。有丛亭。<br>〖即丘〗侯国，故属东海，春秋曰祝丘。<br>〖缯〗侯国，故属东海。有概亭。<br>〖姑幕〗<br>◆彭城国（高祖置为楚，章帝改。雒阳东千二百二十里。）八城，户八万六<br>千一百七十，口四十九万三千二十七。<br>〖彭城〗有铁。<br>〖武原〗<br>〖傅阳〗有柤水。<br>〖吕〗<br>〖留〗<br>〖梧〗<br>〖菑丘〗<br>〖广戚〗故属沛。<br>◆广陵郡（景帝置为江都，武帝更名。建武中省泗水国，以其县属。雒阳东<br>一千六百四十里。）十一城，户八万三千九百七，口四十一万百九十。<br>〖广陵〗有东陵亭。<br>〖江都〗有江水祠。<br>〖高邮〗<br>〖平安〗<br>〖氵夌〗故属泗水。<br>〖东阳〗故属临淮。有长洲泽，吴王濞太仓在此。<br>〖射阳〗故属临淮。<br>〖盐渎〗故属临淮<br>〖舆〗侯国，故属临淮。<br>〖堂邑〗故属临淮。有铁。春秋时曰堂。<br>〖海西〗故属东海。<br>◆下邳国（武帝置为临淮郡，永平十五年更为下邳国。雒阳东千四百里。）<br>十七城，户十三万六千三百八十九，口六十一万一千八十三。<br>〖下邳〗本属东海。有葛峄山，本峄阳山。有铁。<br>〖徐〗本国。有楼亭，或曰古蒌林。<br>〖僮〗侯国。<br>〖睢陵〗<br>〖下相〗<br>〖淮阴〗<br>〖淮浦〗<br>〖盱台〗<br>〖高山〗<br>〖潘旌〗<br>〖淮陵〗<br>〖取虑〗有蒲姑陂。<br>〖东成〗<br>〖曲阳〗侯国，故属东海。<br>〖司吾〗侯国，故属东海。<br>〖良成〗故属东海。春秋时曰良。<br>〖夏丘〗故属沛。<br>右徐州刺史部，郡、国五，县、邑、侯国六十二。<br><hr>
