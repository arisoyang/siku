<h4>《史部·后汉书·志第十九  郡国一》<b class="x">作者：范晔</b></h4>
<br>○司隶<br>河南河内河东弘农京兆冯翊扶风<br>《汉书·地理志》记天下郡县本末及山川奇异、风俗所由，至矣。今但录中<br>兴以来郡县改异及《春秋》、三史会同征伐地名，以为《郡国志》。凡《前志》<br>有县名今所不载者，皆世祖所并省也。前无今有者，后所置也。凡县名先书者，<br>郡所治也。<br>◆河南尹（秦三川郡，高帝更名。世祖都雒阳，建武十五年改曰河南尹。）<br>二十一城，永和五年户二十万八千四百八十六，口百一万八百二十七。<br>〖雒阳〗周时号成周。有狄泉，在城中。有唐聚。有上程聚。有士乡聚。有<br>褚氏聚。有荣锜涧。有前亭。有圉乡。有大解城。<br>〖河南〗周公时所城雒邑也，春秋时谓之王城。东城门名鼎门，北城门名乾<br>祭。又有甘城，有蒯乡。<br>〖梁〗故国，伯翳后。有霍阳山。有注城。<br>〖荧阳〗有鸿沟水。有广武城。有虢亭，虢叔国。有陇城。有薄亭。有敖亭。<br>有荧泽。<br>〖卷〗有长城，经阳武到密。有垣雍城，或曰古衡雍。有扈城亭。<br>〖原武〗<br>〖阳武〗<br>〖中牟〗有圃田泽。有清口水。有管城。有曲遇聚。有蔡亭。<br>〖开封〗<br>〖菀陵〗有棐林。有制泽。有琐候亭。<br>〖平阴〗<br>〖穀城〗瀍水出。有函谷关。<br>〖缑氏〗有邬聚。有轘辕关。<br>〖巩〗有寻谷水。有东訾聚，今名訾城。有坎<土刍>聚。有黄亭。有湟水。有<br>明谿泉。<br>〖成睾〗有旃然水。有瓶丘聚。有漫水。有汜水。<br>〖京〗<br>〖密〗有大騩山。有梅山。有陉山。<br>〖新城〗有高都城。有广成聚。有鄤聚，古鄤氏，今名蛮中。<br>〖匽师〗有尸乡，春秋时曰尸氏。<br>〖新郑〗《诗》郑国，祝融墟。平<br>◆河内郡（高帝置。雒阳北百二十里。）十八城，户十五万九千七百七十，<br>口八十万一千五百五十八。<br>〖怀〗有隰城。<br>〖河阳〗有湛城。<br>〖轵〗有原乡。有湨梁。<br>〖波〗有絺城。<br>〖沁水〗<br>〖野王〗有太行山。有射犬聚。有邘城。<br>〖温〗苏子所都。济水出，王莽时大旱，遂枯绝。<br>〖州〗<br>〖平睾〗有邢丘，故邢国，周公子所封。有李城。<br>〖山阳〗邑。有雍城。有蔡城。<br>〖武德〗<br>〖获嘉〗侯国。<br>〖脩武〗故南阳，秦始皇更名。有南阳城，阳樊、攒茅田。有小脩武聚。有<br>隤城。<br>〖共〗本国。淇水出。有汎亭。<br>〖汲〗<br>〖朝歌〗纣所都居，南有牧野，北有邶国，南有宁乡。<br>〖荡阴〗有羑里城。<br>〖林虑〗故隆虑，殇帝改。有铁。<br>◆河东郡（秦置，雒阳西北五百里。）二十城，户九万三千五百四十三，口<br>五十七万八百三。<br>〖安邑〗有铁，有盐池。<br>〖杨〗有高梁亭。<br>〖平阳〗侯国。有铁。尧都此。<br>〖临汾〗有董亭。<br>〖汾阴〗有介山。<br>〖蒲板〗有雷首山。有沙丘亭。<br>〖大阳〗有吴山，上有虞城。有下阳城。有茅津。有颠軨坂。<br>〖解〗有桑泉城。有臼城。有解城。有瑕城。<br>〖皮氏〗有耿乡。有铁。有冀亭。<br>〖闻喜〗邑，本曲沃。有董池陂，古董泽。有稷山亭。有涑水。有洮水。<br>〖绛〗邑。有翼城。<br>〖永安〗故彘，阳嘉二年更名。有霍大山。<br>〖河北〗《诗》魏国。有韩亭。<br>〖猗氏〗<br>〖垣〗有王屋山，兖水出。有壶丘亭。有邵亭。<br>〖襄陵〗<br>〖北屈〗有壶口山。有采桑津。<br>〖蒲子〗<br>〖濩泽〗侯国。有析城门。<br>〖端氏〗<br>◆弘农郡（武帝置。其二县，建武十五年属。雒阳西南四百五十里。）九城，<br>户四万六千八百一十五，口十九万九千一百一十三。<br>〖弘农〗故秦函谷关，烛水出。有枯枞山。有桃丘聚，故桃林。有务乡。有<br>曹阳亭。<br>〖陕〗本虢仲国。有焦城。有陕陌。<br>〖黾池〗穀水出。有二崤。<br>〖新安〗涧水出。<br>〖宜阳〗<br>〖陆浑〗西有虢略地。<br>〖卢氏〗有熊耳门，伊水、清水出。<br>〖湖〗故属京兆。有閺乡。<br>〖华阴〗故属京兆。有太华山。<br>◆京兆尹（秦内史，武帝改。其四县，建武十五年属。雒阳西九百五十里。）<br>十城，户五万三千二百九十九，口二十八万五千五百七十四。<br>〖长安〗高帝所都。镐，在上林菀中。有细柳聚。有兰池。有曲邮，有杜邮。<br>〖霸陵〗有枳道亭。有长门亭。<br>〖杜陵〗酆在西南。<br>〖郑〗<br>〖新丰〗有骊山，东有鸿门亭及戏亭。有掫城。<br>〖蓝田〗出美玉。<br>〖长陵〗故属冯翊。<br>〖商〗故属弘农。<br>〖上雒〗侯国。有冢领山，雒水出。故属弘农。有菟和山。有苍野聚。<br>〖阳陵〗故属冯翊。<br>◆左冯翊（秦属内史，武帝分，改名。雒阳西六百八十八里。）十三城，户<br>三万七千九十，口十四万五千一百九十五。<br>〖高陵〗<br>〖池阳〗<br>〖云阳〗<br>〖礻殳祤〗永元九年复。<br>〖频阳〗<br>〖万年〗<br>〖莲勺〗<br>〖重泉〗<br>〖临晋〗本大荔。有河水祠。有芮乡。有王城。<br>〖郃阳〗永平二年复。<br>〖夏阳〗有梁山、龙门山。<br>〖衙〗<br>〖粟邑〗永元九年复。<br>◆右扶风（秦属内史，武帝分，改名。）十五城，户万七千三百五十二，口<br>九万三千九十一。<br>〖槐里〗周曰大丘，高帝改。<br>〖安陵〗<br>〖平陵〗<br>〖茂陵〗<br>〖鄠〗丰水出。有甘亭。<br>〖眉阝〗有邰亭。<br>〖武功〗永平八年复。有太一山，本终南。垂山，本郭物。有斜谷。<br>〖陈仓〗<br>〖汧〗有吴岳山，本名汧，汧水出。有回城，名回中。<br>〖渝麋〗侯国。<br>〖雍〗有铁。<br>〖栒邑〗有豳乡。<br>〖美阳〗有岐山，有周城。<br>〖漆〗有漆水。有铁。<br>〖杜阳〗永和二年复。<br>右司隶校尉部，郡七，县、邑、侯国百六。<br><hr>
