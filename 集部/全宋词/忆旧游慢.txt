<h4>《集部·全宋词·忆旧游慢·荷花，泛东湖用方时父韵》<b class="x">作者：赵以夫</b></h4>
爱东湖六月，十里香风，翡翠铺平。误入红云里，似当年太乙，约我寻盟。叶舟荡漾寒碧，分得一襟冰。渐际晚轻阴，襟蒲舞绿，倦柳梳青。娉婷。黯无语。想怨女三千，长日宫庭。六六阑干曲，有玉儿才貌，谁与看承。柔情一点无奈，频付酒杯行。到夜静人归，凉蟾自照鸥鹭汀。<hr>
<h4>《集部·全宋词·忆旧游慢·荷花，泛东湖用方时父韵》<b class="x">作者：赵以夫</b></h4>
爱东湖六月，十里香风，翡翠铺平。误入红云里，似当年太乙，约我寻盟。叶舟荡漾寒碧，分得一襟冰。渐际晚轻阴，襟蒲舞绿，倦柳梳青。娉婷。黯无语。想怨女三千，长日宫庭。六六阑干曲，有玉儿才貌，谁与看承。柔情一点无奈，频付酒杯行。到夜静人归，凉蟾自照鸥鹭汀。<hr>
