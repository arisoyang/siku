<h4>《集部·全宋词·花酒令》<b class="x">作者：无名氏</b></h4>
花酒。（左手把花，右指酒。）是我平生结底亲朋友。（指自身及众宾。）十朵五枝花，（以手伸五指反覆，应十朵；又舒五指，应五枝，仍指花。）三杯两盏酒。（伸三指、又伸二指，应三杯两盏数，指酒。）休问南辰共北斗。（伸手作休问状，指南北。）任从他乌飞兔走。（以手发退，作任从状，又作飞走状。）酒满金卮花在手。指酒尊，（指酒盏，指花。）且戴花饮酒。（左手插花，右手持酒饮。）<hr>
