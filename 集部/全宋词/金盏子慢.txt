<h4>《集部·全宋词·金盏子慢》<b class="x">作者：无名氏</b></h4>
丽日舒长，正葱葱瑞气，遍满神京。九重天上，五云开处，丹楼碧阁峥嵘。盛宴初开，锦帐绣幕交横。应上元佳节，君臣际会，共乐升平。广庭。罗绮纷盈。动一部、笙歌尽新声。蓬莱宫殿神仙景，浩荡春光，逦迤王城。烟收雨歇，天色夜更澄清。又千寻火树，灯山参差，带月鲜明。<hr>
