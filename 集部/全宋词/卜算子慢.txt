<h4>《集部·全宋词·卜算子慢》<b class="x">作者：张先</b></h4>
溪山别意，烟树去程，日落采蘋春晚。欲上征鞍，更掩翠帘（下一有“回面”二字）相眄。惜弯弯浅黛长长眼。奈画阁欢游，也学狂花乱絮轻散。水影横池馆。对静夜无人，月高云远。一饷凝思，两袖泪痕还满下（一有“难遣”二字。）恨私书、又逐东风断。纵西北层楼万尺，望重城那见。<hr>
