<h4>《集部·全宋词·古阳关》<b class="x">作者：无名氏</b></h4>
渭城朝雨，一霎裛轻尘。<br>更洒遍、客舍青青。弄柔凝、千缕柳色新。<br>更洒遍，客舍青青，千缕柳色新。<br>休烦恼。劝君更尽一杯酒，<br>人生会少。自古富贵功名有定分。<br>莫遣容仪瘦损。休烦恼，<br>劝君更尽一杯酒，只恐怕、西出阳关，<br>旧游如梦，眼前无故人。<br>只恐怕、西出阳关，眼前无故人。<hr>
