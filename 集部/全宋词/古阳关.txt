<h4>《集部·全宋词·古阳关》<b class="x">作者：无名氏</b></h4>
渭城朝雨，一霎裛轻尘。更洒遍、客舍青青。弄柔凝、千缕柳色新。更洒遍，客舍青青，千缕柳色新。休烦恼。劝君更尽一杯酒，人生会少。自古富贵功名有定分。莫遣容仪瘦损。休烦恼，劝君更尽一杯酒，只恐怕、西出阳关，旧游如梦，眼前无故人。只恐怕、西出阳关，眼前无故人。<hr>
