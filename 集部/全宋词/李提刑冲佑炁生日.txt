<h4>《集部·全宋词·李提刑冲佑炁生日·水调歌头》<b class="x">作者：魏了翁</b></h4>
漙露浸秋色，零雨濯湖弦。做成特地风月，管领老臞仙。雁落村间柸影，鱼识桥边柱杖，虑澹境长偏。只恐未免耳，惊搅日高眠。龙握节，貂插案，鹿衔轓。于公元只馀事，所乐不存焉。手植蓝田种子，无数阶庭成树，郁郁紫生烟。富贵姑勿道，借问此何缘。<hr>
