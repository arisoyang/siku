<h4>《集部·全宋词·齐天乐寿刘斋》<b class="x">作者：刘学颜</b></h4>
红冈小塔枫林路，曾见承平歌舞。舞罢人归，月斜影转，重见郎官星度。乡关境土，又二十馀年，桑麻深露。说与闾巷，少年知得当时否。如今苍颜白发，问耕聊尔耳，依稀农圃。父老吾伊，深山鸡黍，谁念乱离父母。村南昼午。谩对客烹茶，笑谈今古。千岁迢迢，竹风时扫户。<hr>
