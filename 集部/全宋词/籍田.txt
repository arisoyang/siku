<h4>《集部·全宋词·籍田·明道二年四曲导引》<b class="x">作者：无名氏</b></h4>
绵区浃宇，三万里封疆。躬稼穑重光。神宗昔举殊尤礼，今复睹吾皇。先农祀罢东郊晓，玉趾染游场。三推初毕公卿遍，从此万斯箱。务农敦本。自古属明王。方册布彝章。吾皇睿圣躬千亩，将欲积神仓。去年宿雪田膏极，黛耜应农祥。尧郊击壤迎归辂，解雨遍遐荒。<hr>
