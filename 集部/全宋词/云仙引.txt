<h4>《集部·全宋词·云仙引·桂花夹钟羽》<b class="x">作者：冯伟寿</b></h4>
紫凤台高，红鸾镜里，馡々几度秋馨。黄金重，绿云轻。丹砂鬓边滴粟，翠叶玲珑烟剪成。含笑出帘，月香满袖，天雾萦身。年时花下逢迎。有游女、翩翩如五云。乱掷芳英，为簪斜朵，事事关心。长向金风，一枝在手，嗅蕊悲歌双黛嚬。绕临溪树，对初弦月，露下更深。<hr>
