<h4>《集部·全宋词·夏日燕黉堂·和竹磵韵寿匝峰使君》<b class="x">作者：赵必</b></h4>
赤城中。奏鹤笙一曲，玉佩丁东。蒲节后七日，宴翠阆琼宫。年年王母来称寿，醉蟠桃、几度东风。簇花间五马，轻裘短帽，雪鬓吟翁。魁宿耀三雍。曾归车共载，非虎非熊。急流勇退，渊底卧骊龙。山中不用官三品，垫角巾、人慕林宗。记亳州旧事，画鸱夷子，献与恭公。<hr>
