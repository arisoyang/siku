<h4>《集部·全宋词·括声声慢》<b class="x">作者：林正大</b></h4>
（杜工部《丽人行》：三月三日天气新，长安水边多丽人。态浓意远淑且真，肌理细腻骨肉匀。绣罗衣裳照暮春。蹙金孔雀银麒麟。头上何所有？翠微叶垂鬓唇，背后何所见？珠压腰衱稳称身。就中云幕椒房亲，赐名大国虢与秦。紫驼之峰出翠釜，水精之盘行素鳞。犀筋厌饫久未下，銮刀缕切空纷纶。黄门飞鞚不动尘，御厨丝络送八珍。箫鼓哀吟感鬼神，宾从杂遝实要津。后来鞍马何逡巡。当轩下马入锦茵。杨花落雪覆白蘋，青鸟飞去衔红巾。炙手可热势绝伦，慎莫近前丞相嗔。）暮春天气，争看长安，水边多丽人人。意远态浓，肌理骨肉轻匀。绣罗衣裳照映，尽蹙金、孔雀麒麟。夸荣贵，是椒房云幕，恩宠无伦。簇簇紫驼翠釜，间去声水精盘里，缕鲙纷纶。御送珍羞，夹道箫鼓横陈。后来宾从杂遝，认青鸾、飞舞红巾。扶下马，似杨花、翻入锦茵。<hr>
