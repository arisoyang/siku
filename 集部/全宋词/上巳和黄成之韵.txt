<h4>《集部·全宋词·上巳和黄成之韵·水调歌头》<b class="x">作者：魏了翁</b></h4>
尚记春归日，锦绣裹江城。谁推日驭西去，水认故乡痕。鱼鸟自飞自跃。红紫谁开谁落。天运渺无声。四序镇如此，当当复亭亭。是何年，修禊事，畅幽情。竞传元巳天气，别是一般清。便引郑郊溱洧。不道孔门沂泗。大道掌如平。待挽迷津者，都向此中行。<hr>
