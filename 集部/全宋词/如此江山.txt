<h4>《集部·全宋词·如此江山·寓齐天乐》<b class="x">作者：张辑</b></h4>
西风扬子江头路。扁舟雨晴呼渡。岸隔瓜洲，津横蒜石，摇尽波声千古。诗仙一去。但对峙金焦，断矶青树。欲下斜阳，长淮渺渺正愁予。中流笑与客语。把貂裘为浣，半生尘土。品水烹茶，看碑忆鹤，恍似旧曾游处。聊凭陆谞。问八极神游，肯重来否。如此江山，更苍烟白露。<hr>
