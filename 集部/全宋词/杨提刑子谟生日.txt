<h4>《集部·全宋词·杨提刑子谟生日·水调歌头》<b class="x">作者：魏了翁</b></h4>
有匪碧岩使，长珮奏琅球。门前初暑才涨，一室淡于秋。帘卷峨眉烟雨，袖挟西川风露，满眼绿阴稠。人物眇然甚，得似此风流。此何时，公犹滞，剑南州。分明忧在目睫，只凭付悠悠。未问人谋当否，须信天生贤哲，不只等闲休。努力崇明德，巨浸要平舟。<hr>
