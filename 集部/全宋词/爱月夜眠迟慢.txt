<h4>《集部·全宋词·爱月夜眠迟慢》<b class="x">作者：无名氏</b></h4>
禁鼓初敲，觉六街夜悄，车马人稀。暮天澄淡，云收雾卷，亭亭皎月如珪。冰轮碾出遥空，无私照临千里。最堪怜、有情风，送得丹桂香微。唯愿素魄长圆，把流霞对饮，满泛觥卮。醉凭栏处、赏玩不忍、辜却好景良时。清歌妙舞连宵，踟蹰懒入罗帏。任佳人、尽嗔我，爱月每夜眠迟。<hr>
