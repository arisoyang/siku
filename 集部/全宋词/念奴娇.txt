<h4>《集部·全宋词·念奴娇·温州平阳灵峰摩崖词》<b class="x">作者：无名氏</b></h4>
我眷兹石，嵯峨天然。<br>爰赋斯作，与山俱传。<br>天工谬巧，恁平地、推出崚嶒岩壁。<br>虎跃龙骧飞凤翥，疑道补天馀石。<br>洞壑穿云，来今往古，<br>知是谁开辟。千年兰若，<br>林峦隐映金碧。我兴丘壑尤长，<br>朅来此境，惯蹑登山屐。<br>适意人生随处好，何必岘南阳峄。<br>谢傅东山，裴公绿野，<br>俯仰俱陈迹。何如轻举，<br>廓寥云外横笛。<hr>
