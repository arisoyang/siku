<h4>《集部·全宋词·月城春·寿无为赵秘书》<b class="x">作者：卢祖皋</b></h4>
五云腾晓。望凝香画戟，恍然蓬岛解连环。玉露冰壶，照神仙风表（醉蓬莱。）诗书坐啸。唤淮楚、满城春好（雪狮儿。）雨谷催耕，风帘戏鼓，家家欢笑（醉蓬莱。）南湖细吟未了。看金莲夜直，丹凤飞诏（解连环。）鬓影青青，办功名多少（醉蓬莱。）持杯满釂。听千里、载歌难老（雪狮儿。）试问尊前，蟠桃次第，红芳犹小（醉蓬莱。）<hr>
