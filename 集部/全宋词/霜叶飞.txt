<h4>《集部·全宋词·霜叶飞》<b class="x">作者：无名氏</b></h4>
故宫秋晚馀芳尽，轻阴闲淡池阁。<br>凤泥银暗玳纹花，卷断肠帘幕。<br>渐砌菊、遗金谢却，芙蓉才共清霜约。<br>半弄蕊、冰绡波浅，拂胭脂、翠琼连并凋萼。<br>应是曾倚东君，纵艳姿轻盈，<br>映损丹杏红药。旋成深妒，<br>判与西风，任从开落。<br>况衰晚、渊明意薄。重阳羞对吟酌。<br>待说与江梅，早傅粉匀香，<br>慰伊萧索。<hr>
