<h4>《集部·全宋词·霜叶飞》<b class="x">作者：无名氏</b></h4>
故宫秋晚馀芳尽，轻阴闲淡池阁。凤泥银暗玳纹花，卷断肠帘幕。渐砌菊、遗金谢却，芙蓉才共清霜约。半弄蕊、冰绡波浅，拂胭脂、翠琼连并凋萼。应是曾倚东君，纵艳姿轻盈，映损丹杏红药。旋成深妒，判与西风，任从开落。况衰晚、渊明意薄。重阳羞对吟酌。待说与江梅，早傅粉匀香，慰伊萧索。<hr>
