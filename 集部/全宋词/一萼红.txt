<h4>《集部·全宋词·一萼红》<b class="x">作者：无名氏</b></h4>
断云漏日，青阳布，渐入融和天气。<br>糁缀夭桃，金绽垂杨，<br>妆点亭台佳致。晓露染、风裁雨晕，<br>是牡丹、偏称化工美。<br>向此际会，未教一萼，<br>红开鲜蕊。迤逦。渐成春意。<br>放秀色妖艳，天真难比。<br>粉惹蝶翅，香上蜂须，<br>忍把芳心萦碎。争似便，<br>移归深院，将绿盖青帏护风日。<br>恁时节，占断与、偎红倚翠。<hr>
