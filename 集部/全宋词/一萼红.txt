<h4>《集部·全宋词·一萼红》<b class="x">作者：无名氏</b></h4>
断云漏日，青阳布，渐入融和天气。糁缀夭桃，金绽垂杨，妆点亭台佳致。晓露染、风裁雨晕，是牡丹、偏称化工美。向此际会，未教一萼，红开鲜蕊。迤逦。渐成春意。放秀色妖艳，天真难比。粉惹蝶翅，香上蜂须，忍把芳心萦碎。争似便，移归深院，将绿盖青帏护风日。恁时节，占断与、偎红倚翠。<hr>
