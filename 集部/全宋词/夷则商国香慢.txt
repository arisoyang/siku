<h4>《集部·全宋词·夷则商国香慢·赋子固凌波图》<b class="x">作者：周密</b></h4>
玉润金明。记曲屏小几，剪叶移根。经年汜人重见，瘦影娉婷。雨带风襟零乱，步云冷、鹅筦吹春。相逢旧京洛，素靥尘缁，仙掌霜凝。国香流落恨，正冰铺翠薄，谁念遗簪。水天空远，应念礜弟梅兄。渺渺鱼波望极，五十弦、愁满湘云。凄凉耿无语，梦入东风，雪尽江清。<hr>
