<h4>《集部·全宋词·送赵阆州（希异）之官·水调歌头》<b class="x">作者：魏了翁</b></h4>
冻雨洗烦浊，烈日霁威光。逸人去作太守，旗志倍精芒。莎外马蹄香湿，柳下旟阴晨润，景气踏苍苍。夹道气成雾，我独犯颜行。对颜行，斟尾酒，点头纲。请君釂此，更伴顷刻笑谭香。为问锦屏富贵，孰与熙宁谏议，千古蔚仪章。世道正颓靡，此意傥毋忘。<hr>
