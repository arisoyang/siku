<h4>《集部·全宋词·醉吟商小品》<b class="x">作者：姜夔</b></h4>
（石湖老人谓予云：琵琶有四曲，今不传矣：曰濩索〈一曰濩弦〉梁州、转关绿腰、醉吟商湖渭州、历弦薄媚也。予每念之。辛亥之夏，予谒杨廷秀丈于金陵邸中，遇琵琶工，解作醉吟商湖渭州，因求得品弦法，译成此谱，实双声耳）又正是春归，细柳暗黄千缕。暮鸦啼处。梦逐金鞍去。一点芳心休诉。琵琶解语。<hr>
