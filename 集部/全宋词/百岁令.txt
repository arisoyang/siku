<h4>《集部·全宋词·百岁令·寿丁大监》<b class="x">作者：朱涣</b></h4>
（濂溪先生曰：莲，花之君子者也。我判府都运大监，则人之君子者也。以君子之生值君子花之时，静植清香，二美辉映。某也辄假斯意，作为乐府，以祝千岁寿云。）瑞芳楼下，有花中君子，群然相聚。笑把筩奭刂露浥（此句缺一字），来庆黄堂初度。净植无尘，清香近远，人与花名伍。六郎那得，这般潇洒襟宇。运了多少兵筹，依红泛绿，向俭池容与。歌袴方腾持节去，未许制衣湘楚。紫禁荷囊，玉堂莲炬，遍历清华处。归寻太乙，轻舟一叶江渚。<hr>
