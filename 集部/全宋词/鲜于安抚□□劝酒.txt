<h4>《集部·全宋词·鲜于安抚□□劝酒·念奴娇》<b class="x">作者：魏了翁</b></h4>
固陵江上，暮云急、一夜打头风雨。催送春江船上水，笑指□山归去。靴帽丛中，渔樵席上，总是安行处。惟馀旧话，为公今日拈取。见说家近岷山，翠云平楚，万古青如故。要把平生三万轴，唤取山灵分付。庐阜嵩高，睢阳岳麓，会与岷为伍。及时须做，鬓边应未迟暮。<hr>
