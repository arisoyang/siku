<h4>《集部·全宋词·庄献明肃皇后恭谢太庙·明道二年三曲导引》<b class="x">作者：无名氏</b></h4>
母仪天下，圣祚保延长。声教被遐方。严恭孝飨来清庙，鸾辂历康庄。箫韶九奏凤来翔。祎翟焕祥光。惟馨蕊醴奠瑶觞。万寿永无疆。亲承先顾，保佑助吾皇。亿载正乾纲。宗文祖武尊邦社，天下锡蕃昌。六宫扈从亲重翟，清庙荐萧芗。礼行乐备神祇飨，四海永来王。<hr>
