<h4>《集部·全宋词·熙宁十年南郊皇帝归青城用降仙台一首》<b class="x">作者：无名氏</b></h4>
清都未晓，万乘并驾，煌煌拥天行。祥风散瑞霭，华盖耸，旂常建，耀层城。四列兵卫，爟火映、金支翠旌。众乐警、作充宫庭。皦绎成。（和声）绀幄掀，衮冕明。妥帖坛陛霄升。振珩璜、神格至诚。云车下冥冥。储祥降嘏莫可名。御端阙、朌号敷荣。泽翔施溥，茂祉均被含生。<hr>
