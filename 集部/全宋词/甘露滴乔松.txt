<h4>《集部·全宋词·甘露滴乔松》<b class="x">作者：无名氏</b></h4>
沙堤露近，喜五年相遇，<br>朱颜依旧。尽道名世半千，<br>公望三九。是今日、富民侯。<br>早生聚、考堂户口。谁欤兼致，<br>文章燕许，歌辞苏柳。<br>更饶万卷图书，把藤笈芸编，<br>遍题青镂。一经传得，<br>旧事韦平先后。试衮衮、数英游。<br>问好事、如今能否。麹车正满，<br>自酌太和春酒。<hr>
