<h4>《集部·全宋词·次韵西叔兄访王宣干万·江城子》<b class="x">作者：魏了翁</b></h4>
梦随瘦马渡晨烟。月犹弦。稻初眠。宇宙平宽，著我一人闲。梦破枇杷香满袂，应唤我，驻行鞯。王氏之门枇杷花正开。雁声砧杵落晴川。抚流年。叹区缘。随世功名，未信果谁贤。目断孤云东北角，离复合，断还连。时闻山东河北归附之人方费区处。<hr>
