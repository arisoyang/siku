<h4>《集部·全宋词·括朝中措》<b class="x">作者：林正大</b></h4>
（山谷《水仙花》：凌波仙子生尘袜，水上轻盈步微月。是谁招此断肠魂？种作寒花寄愁绝。含香体素欲倾城，山矾是弟梅是兄。坐对真成被花恼，出门一笑大江横。）凌波仙子袜生尘。水上步轻盈。种作寒花愁绝，断肠谁与招魂。天教付与，含香体素，倾国倾城。寂寞岁寒为伴，藉他樊弟梅兄。<hr>
