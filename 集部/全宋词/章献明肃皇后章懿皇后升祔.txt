<h4>《集部·全宋词·章献明肃皇后章懿皇后升祔·庆历五年二曲导引》<b class="x">作者：无名氏</b></h4>
受遗仍几，负扆拥文明。勤翼助持盈。徽音不独流笙管，青册更峥嵘。羽軿上汉玉衣轻。隙驷去无程。宸心追远严成配，亿世飨粢盛。受天明命，作汉发灵长。龙日梦休祥。真人承体应图箓，庆祚启无疆。望舒未满殒清光。舜慕极旻苍。祢宫崇祔申追养，禘祫复蒸尝。<hr>
