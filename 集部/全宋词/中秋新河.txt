<h4>《集部·全宋词·中秋新河·木兰花慢》<b class="x">作者：魏了翁</b></h4>
正秋阴盛处，忽荡起、一冰轮。甚汉魏从前，才人胜士，断简残文。都无一词赏玩，更拟将、美色似非伦。此意谁能领会，自夸光景长新。得阴多处倍精神。俗眼转增明。向大第高楼，痴儿騃女，脆竹繁茵。此心到头未稳，莫古人、真不及今人。坐看两仪消长，静观千古浇淳。<hr>
