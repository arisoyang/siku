<h4>《集部·全宋词·括清平乐》<b class="x">作者：林正大</b></h4>
（李白《采莲曲》：若耶溪旁采莲女，笑隔荷花共人语。日照新妆水底明，风飖香袖空中举。岸上谁家游冶郎，三三五五映垂杨。紫骝嘶入落花去，见此踌躇空断肠。）若耶溪女。笑隔荷花语。日照新妆明楚楚，香袖风飖轻举。谁家白面游郎。两三遥映垂杨。醉踏落花归去，踌躇空断柔肠。<hr>
