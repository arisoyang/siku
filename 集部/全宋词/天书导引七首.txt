<h4>《集部·全宋词·天书导引七首》<b class="x">作者：无名氏</b></h4>
（诣泰山）我皇缵位，覆焘合穹旻。秘箓示灵文。齐居紫殿膺玄贶，降宝命氤氲。奉符让德事严禋。检玉陟天孙。垂鸿纪号光前古，迈八九为君。（汾阴云：后祇坤德宅河汾。瘗玉考前闻。垂休纪绩超唐汉，光监格鸿勋。）灵台偃武，书轨庆同文。奄六合居尊。圆穹锡命垂真箓，清晓降金门。升中报本禅云云。（汾阴云：方丘报本务精勤。）严祀事惟寅。无为致治臻清净，见反朴还淳。<hr>
