<h4>《集部·全宋词·虞万州（刚简）生日用所惠词韵·贺新郎》<b class="x">作者：魏了翁</b></h4>
久向闲边著。对沧江、烟轻日淡，雨疏云薄。一片闲心无人会，独倚团团羊角。便舍瑟、铿然而作。容室中间分明见，暮鸢飞、不尽天空阔。青山外，断霞末。看来此意无今昨。都不论、穷通得失，镇长和乐。此道舒之弥八极，卷却不盈一握。但长把、根基恢拓。将相时来皆可做，似君家、祖烈弥关洛。康国步，整戎略。<hr>
