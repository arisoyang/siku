<h4>《集部·全宋词·管待李参政壁劝酒·水调歌头》<b class="x">作者：魏了翁</b></h4>
落日下平楚，秋色到方塘。人间袢暑难耐，独有此清凉。龙卷八荒霖雨，鹤閟十州风露，回薄水云乡。欲识千里润，记取玉流芳。石兰衣，江蓠佩，芰荷裳。个中自有服媚，何必锦名堂。吸取玻璃清涨，唤起逍遥旧梦，人物俨相望。矫首望归路，三十六虚皇。<hr>
