<h4>《集部·全宋词·刘左史（光祖）夫人生日·念奴娇》<b class="x">作者：魏了翁</b></h4>
刘郎初度随春到，尚记彩衣春立。又上夫人千岁寿，相望不争旬日。琴瑟仪刑，山河态度，长是春风识。都将和气，蒸成满院红白。我被五斗红陈，三升官酒，驱到郪城北。解后相逢同一笑，此会几年难觅。宝蜡烧春，花光缟夜，未放觥筹急。天然真乐，倘来知是疣物。<hr>
