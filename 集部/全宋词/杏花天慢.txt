<h4>《集部·全宋词·杏花天慢》<b class="x">作者：曹勋</b></h4>
桃蕊初谢，双燕来后，枝上嫩苞时节。绛萼滋浩露，照晓景、裁剪冰绡标格。烟传靓质。似淡拂、妆成香颊。看暖日、催吐繁英，占断上林风月。坛边曾见数枝，算应是真仙，故留春色。顿觉偏造化，且任他、桃李成蹊谁说。晴霁易雪。待对饮、清赏无歇。更爱惜、留引鹇禽，未须再折。<hr>
