<h4>《集部·全宋词·过凌云和张太博方·水调歌头》<b class="x">作者：魏了翁</b></h4>
千古峨眉月，照我别离杯。故人中岁聚散，脉脉若为怀。醉帽三更风雨，别袂一帘山色，为放笑眉开。握手道旧故，抵掌论人才。山中人，灶间婢，亦惊猜。江头新涨催发，欲去重徘徊。世事丝丝满鬓，岁月匆匆上面，渴梦肺生埃。酒罢听客去，公亦赋归来。<hr>
