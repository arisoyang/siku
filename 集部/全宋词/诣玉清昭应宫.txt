<h4>《集部·全宋词·诣玉清昭应宫》<b class="x">作者：无名氏</b></h4>
紫霄金阙，重叠降元符。亿兆祚皇图。云章焜燿传温玉，宝阁起清都。奉迎彩仗溢天衢。观者竞欢呼。明君钦翼承鸿荫，亿载御中区。宝符锡祚，庆寿命维新。俄降格飙轮。巍巍帝德增虔奉，懿号荐穹旻。精齐秘馆奉严禋。文物耀昌辰。升烟太一修郊报，鸿祉介烝民。<hr>
