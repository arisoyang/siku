<h4>《集部·全宋词·永遇乐·寄所思新第者》<b class="x">作者：无名氏</b></h4>
孤衾不暖，静闻银漏，欹枕难稳。细想多情，多才多貌，总是多愁本。而今幽会难成，佳期顿阻，只恁萦方寸。知他莫是，今生共伊，此欢无分。寻思断肠肠断，珠泪揾了，依前重揾。终待临岐，分明说与，我这厌厌闷。得伊知后，教人成病。万种断也无限。只恐他、恁不分晓，谩劳瘦损。<hr>
