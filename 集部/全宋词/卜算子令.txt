<h4>《集部·全宋词·卜算子令》<b class="x">作者：无名氏</b></h4>
（先取花一枝，然后行令，唱其词，逐句指点。举动稍误，即行罚酒，后词准此。）我有一枝花，（指自身，复指花。）斟我些儿酒。（指自令斟酒。）唯愿花心似我心，（指花，指自身头。）岁岁长相守。（放下花枝，叉手。）满满泛金杯，（指酒盏。）重把花来嗅。（把花以鼻嗅。）不愿花枝在我旁，（把花向下座人。）付与他人手。（把花付下座接去。）<hr>
