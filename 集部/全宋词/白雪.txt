<h4>《集部·全宋词·白雪》<b class="x">作者：米友仁</b></h4>
（夜雨欲霁，晓烟既泮，则其状类此。余盖戏为潇湘写，千变万化不可名，神奇之趣，非古今画家者流也。惟是京口翟伯寿，余生平至交，昨豪夺余自秘著色袖卷，盟于天而后不复力取归。往岁挂冠神武门，居京城旧庐，以白雪词寄之，世所谓念奴娇也）洞天昼永，正中和时候，凉飙初起。羽扇纶巾，云流处，水绕山重云委。好雨新晴，绮霞明丽，全是丹青戏。豪攘横卷，楚天应解深秘。留滞。字学书林，折腰缘为米，无机涉世。投组归来欣自肆，目仰云霄醒醉。论少卑之，家声接武，月旦评吾子。凭高临望，桂轮徒共千里。<hr>
<h4>《集部·全宋词·白雪》<b class="x">作者：米友仁</b></h4>
（夜雨欲霁，晓烟既泮，则其状类此。余盖戏为潇湘写，千变万化不可名，神奇之趣，非古今画家者流也。惟是京口翟伯寿，余生平至交，昨豪夺余自秘著色袖卷，盟于天而后不复力取归。往岁挂冠神武门，居京城旧庐，以白雪词寄之，世所谓念奴娇也）洞天昼永，正中和时候，凉飙初起。羽扇纶巾，云流处，水绕山重云委。好雨新晴，绮霞明丽，全是丹青戏。豪攘横卷，楚天应解深秘。留滞。字学书林，折腰缘为米，无机涉世。投组归来欣自肆，目仰云霄醒醉。论少卑之，家声接武，月旦评吾子。凭高临望，桂轮徒共千里。<hr>
