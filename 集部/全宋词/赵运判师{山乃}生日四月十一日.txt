<h4>《集部·全宋词·赵运判师{山乃}生日四月十一日·水调歌头》<b class="x">作者：魏了翁</b></h4>
有匪碧岩使，满腹鉴湖秋。不居上界官府，来作散仙游。长珮高冠人伟，组练锦袍官贵，清献旧风流。杓柄长多少，洗尽蜀民愁。鵕鸃冠，貂尾案，鹭鸶辀。时来正恐不免，留滞剑南州。帘卷西州风雨，庭伫百城歌鼓，桃李翠云绸。谁谓蜀山远，只在殿山头。<hr>
