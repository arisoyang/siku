<h4>《集部·六朝文絜·卷十 药奁铭》<b class="x">作者：鲍照</b></h4>
<br>岁霣走丸，生厌隤墙，时无骤得，年有遐方。水玉出烟，灵飞生光，龟文电<br>衣，龙采云裳。九芝八石，延正荡斜。二脂六体，振衰返华。毛姬饵叶，凤子藏<br>花。景绝翠虬，气隐赪霞。深神罕别，妙奇不扬。或繁虎杖，或乱蛇床。故不世<br>不可以服，未达不可以尝。眩睛逆目，是乃为良。<br><hr>
