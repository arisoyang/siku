<h4>《集部·楚辞·九思  怨上》<b class="x">作者：不详</b></h4>
<br>令尹兮謷謷，群司兮譨々。<br>哀哉兮淈々，上下兮同流。<br>菽藟兮蔓衍，芳虈兮挫枯。<br>朱紫兮杂乱，曾莫兮别诸。<br>倚此兮岩穴，永思兮窈悠。<br>嗟怀兮眩惑，用志兮不昭。<br>将丧兮玉斗，遗失兮钮枢。<br>我心兮煎熬，惟是兮用忧。<br>进恶兮九旬，复顾兮彭务。<br>拟斯兮二踪，未知兮所投。<br>谣吟兮中野，上察兮璇玑。<br>大火兮西睨，摄提兮运低。<br>雷霆兮硠礚，雹霰兮霏霏。<br>奔电兮光晃，凉风兮怆悽。<br>鸟兽兮惊骇，相从兮宿栖。<br>鸳鸯兮噰々，狐狸兮<imgheight=32width=32border=0src=/bzk/A17C.bmp>々。<br>哀吾兮介特，独处兮罔依。<br>蝼蛄兮鸣东，蟊<imgheight=32width=32border=0src=/bzk/B270.bmp>兮号西。<br>蛓缘兮我裳，蠋入兮我怀。<br>虫豸兮夹余，惆怅兮自悲。<br>伫立兮忉怛，心结縎兮折摧。<br><br><hr>
