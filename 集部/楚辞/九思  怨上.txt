<h4>《集部·楚辞·九思  怨上》<b class="x">作者：不详</b></h4>
令尹兮謷謷，群司兮譨々。哀哉兮淈々，上下兮同流。菽藟兮蔓衍，芳虈兮挫枯。朱紫兮杂乱，曾莫兮别诸。倚此兮岩穴，永思兮窈悠。嗟怀兮眩惑，用志兮不昭。将丧兮玉斗，遗失兮钮枢。我心兮煎熬，惟是兮用忧。进恶兮九旬，复顾兮彭务。拟斯兮二踪，未知兮所投。谣吟兮中野，上察兮璇玑。大火兮西睨，摄提兮运低。雷霆兮硠礚，雹霰兮霏霏。奔电兮光晃，凉风兮怆悽。鸟兽兮惊骇，相从兮宿栖。鸳鸯兮噰々，狐狸兮<imgheight=32width=32border=0src=/bzk/A17C.bmp>々。哀吾兮介特，独处兮罔依。蝼蛄兮鸣东，蟊<imgheight=32width=32border=0src=/bzk/B270.bmp>兮号西。蛓缘兮我裳，蠋入兮我怀。虫豸兮夹余，惆怅兮自悲。伫立兮忉怛，心结縎兮折摧。<hr>
