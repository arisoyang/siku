<h4>《集部·楚辞·九怀  陶壅》<b class="x">作者：不详</b></h4>
<br>览杳杳兮世惟，余惆怅兮何归。<br>伤时俗兮溷乱，将奋翼兮高飞。<br>驾八龙兮连蜷，建虹旌兮威夷。<br>观中宇兮浩浩，纷翼翼兮上跻。<br>浮溺水兮舒光，淹低佪兮京沶。<br>　屯余车兮索友，睹皇公兮闵师。<br>道莫贵兮归真，羡余术兮可夷。<br>吾乃逝兮南娭，道幽路兮九疑。<br>越炎火兮万里，过万首兮嶷嶷。<br>济江海兮蝉蜕，绝北梁兮永辞。<br>浮云郁兮昼昏，霾土忽兮塺々。<br>息阳城兮广夏，衰色罔兮中怠。<br>意晓阳兮燎寤，乃自轸兮在兹。<br>思尧、舜兮袭兴，幸咎繇兮获谋。<br>悲九州兮靡君，抚轼叹兮作诗。<br><br><hr>
