<h4>《集部·乐府诗集·卷七十五  杂曲歌辞十五》<b class="x">作者：郭茂倩编</b></h4>
<br>【三台二首】=>唐·韦应物<br>（《后汉书》曰：“蔡邕为侍御史，又转持书侍御史，迁尚书。三日之间，<br>周历三台。”冯鉴《续事始》曰：“乐府以邕晓音律，制《三台曲》以悦邕，希<br>其厚遗。”刘禹锡《嘉话录》曰：“三台送酒，盖因北齐高洋毁铜雀台，筑三个<br>台。宫人拍手呼上台送酒，因名其曲为《三台》。”李氏《资暇》曰：“《三台》，<br>三十拍促曲名。昔邺中有三台，石季龙常为宴游之所。乐工造此曲以促饮。”未<br>知孰是。《邺都故事》曰：“汉献帝建安五年，曹操破袁绍於邺。十五年筑铜雀<br>台，十八年作金虎台，十九年造冰井台，所谓邺中三台也。”《北史》曰：“齐<br>文宣天保中营三台於邺，因其旧基而高博之。九年台成，改铜爵曰金凤，金虎曰<br>圣应，冰井曰崇光”云。按《乐苑》，唐天宝中羽调曲有《三台》，又有《急三<br>台》。）<br>一年一年老去，明日后日花开。未报长安平定，万国岂得衔杯。冰泮寒塘?悸蹋<imgheight=32width=32border=0src=/bzk/Z066.bmp>赈虐俨萁陨<imgheight=32width=32border=0src=/bzk/Z098.bmp>３甦疵钮任奘拢莂硐赂哒簵星椤?【上皇三台】<br>不寐倦长更，披衣出户行。月寒秋竹冷，风切夜窗声。<br>【突厥三台】<br>雁门山上雁初飞，马邑栏中马正肥。日旰山西逢驿使，殷勤南北送征衣。<br>【宫中三台二首】=>王建<br>鱼藻池边射鸭，芙蓉园里看花。日色柘袍相似，不著红鸾扇遮。<br>池北池南草绿，殿前殿后花红。天子千年万岁，未央明月清风。<br>【江南三台四首】=>王建<br>州桥边小妇，长干市里商人。三年不得消息，各自拜鬼求神。<br>青草湖边草色，飞猿岭上猿声。万里三湘客到，有风有雨人行。<br>树头花落花开，道上人去人来。朝愁暮愁即老，百年几度三台。<br>闻身强健且为，头白齿落难追。准拟百年千岁，能得几许多时。<br>【陵云台】=>梁·谢举<br>（《魏志》曰：“文帝黄初元年十二月，初营洛阳宫。戊午，幸洛阳。二年，<br>筑陵云台。”刘义庆《世说》曰：“陵云台，楼观精巧，先秤众木轻重，然后构<br>造，无锱铢相负揭。台高峻，恒随风动摇。”杨龙骧《洛阳记》曰：“陵云台高<br>二十三丈，登之见孟津也。”）<br>绮甍悬桂栋，隐暧傍乔柯。势高凌玉井，临迥度金波。易觉凉风至，早飞秋<br>雁过。高台相思曲，望远骚人歌。幸属此迢递，知承云雾多。<br>【同前】=>北周·王褒<br>高台悬百尺，中夕殊未穷。北临酸枣寺，西眺明光宫。城旁抵双府，林里对<br>相风。书题鹿卢榜，观写飞廉铜。窗开神女电，梁映美人虹。虞捐滥天宠，郑瞀<br>特怀忠。庄生垂翠钓，昭仪抵斗熊。驰轮有盈缺，人道亦汙隆。还念西陵舞，非<br>复邺城中。<br>【建兴苑】=>梁·纪少瑜<br>丹陵抱天邑，紫渊更上林。银台悬百仞，玉树起千寻。水流冠盖影，风扬歌<br>吹音。踟蹰怜拾翠，顾步惜遗簪。日落庭光转，方幰屡移阴。愿言乐未极，不道<br>爱黄金。<br>【曲池水】=>齐·谢朓<br>缓步遵莓渚，披衿待蕙风。芙蕖舞轻蒂，苞笋出芳丛。浮云自西北，江海思<br>无穷。鸟去能传响，见我绿琴中。<br>【筑城曲】=>唐·张籍<br>马暠《中华古今注》曰：“秦始皇三十二年，得谶书云：‘亡秦者胡。’乃<br>使蒙恬击胡，筑长城以备之。”《淮南子》曰：“秦发卒五十万筑修城，西属流<br>沙，北系辽水，东结朝鲜，中国内郡輓车而饷之。后因有《筑城曲》，言筑长<br>城以限胡虏也。又有《筑城睢阳曲》，与此不同。”《古今乐录》曰：“筑城相<br>杵者，出自汉梁孝王。孝王筑睢阳城，方十二里。造唱声，以小鼓为节，筑者下<br>杵以和之。后世谓此声为《睢阳曲》。”《晋太康地记》曰：“今乐家《睢阳曲》，<br>是其遗音。”《唐书·乐志》曰“《睢阳操》用舂牍”是也。按《汉书》曰“梁<br>孝王广睢阳城七十二里”，而云十二里，未知孰实。<br>筑城去，千人万人齐抱杵。重重土坚试行锥，军吏执鞭催作迟。来时一年深<br>碛里，著尽短衣渴无水。力尽不得抛杵声，杵声未定人皆死。家家养男当门户，<br>今日作君城下土。<br>【同前五解】=>元稹<br>年年塞下丁，长作出塞兵。自从冒顿强，官筑遮虏城。筑城须努力，城高遮<br>得贼。但恐贼路多，有城遮不得。丁口传父口，莫问城坚不。平城被虏围，汉劚<br>城墙走。因兹虏请和，虏往骑来多。半疑兼半信，筑城犹嵯峨。筑城安敢烦，愿<br>听丁一言。请筑鸿胪寺，兼愁虏出关。<br>【同前二首】=>陆龟蒙<br>城上一掊土，手中千万杵。筑城畏不坚，坚城在何处。莫叹筑城劳，将军要<br>却敌。城高功亦高，尔命何劳惜。<br>【大道曲】=>晋·谢尚<br>（《乐府广题》曰：“谢尚为镇西将军，尝著紫罗襦，据胡床，在市中佛国<br>门楼上弹琵琶，作《大道曲》。市人不知是三公也。”）<br>青阳二三月，柳青桃复红。车马不相识，音落黄埃中。<br>【采荷调】=>梁·江从简<br>（《乐府广题》曰：“梁太尉从事中郎江从简，年十七，有才思。为《采荷<br>调》以刺何敬容。敬容览之，不觉嗟赏，爱其巧丽。敬容时为宰相。”）<br>欲持荷作柱，荷弱不胜梁。欲持荷作镜，荷暗本无光。<br>【湖阴曲】=>唐·温庭筠<br>曲序曰：“晋王敦举兵至湖阴。明帝微行，视其营伍。由是乐府有《湖阴曲》。<br>后其辞亡，因作而附之。”<br>祖龙黄须珊瑚鞭，铁骢金面青连钱。虎髯拔剑欲成梦，日压贼营如血鲜。海<br>旗风急惊眠起，甲重光摇照湖水。苍黄追骑尘外归，森索妖星阵前死。五陵愁碧<br>春萋萋，灞川玉马空中嘶。羽书如电入青琐，雪腕如搥催画鞞。白虬天子金煌<br>铓，高临帝座回龙章。吴波不动楚山晚，花压阑干春昼长。<br>【永明乐十首】=>齐·谢朓<br>（《南齐书·乐志》曰：“《永明乐歌》者，竟陵王子良与诸文士造奏之。<br>人为十曲。道人释宝月辞颇美，武帝常被之筦弦，而不列於乐官。”按此曲永明<br>中造，故曰永明乐。）<br>帝图闰九有，皇风浮四溟。永明一为乐，《咸池》无复灵。<br>民和礼乐富，世清歌颂徽。鸿名轶卷领，称首迈垂衣。<br>朱台郁相望，青槐纷驰道。秋云湛甘露，春风散芝草。<br>龙楼日月照，淄馆风云清。储光温似玉，藩度式如琼。<br>化洽鳀海君，恩变龙庭长。西北骛环裘，东南尽龟象。<br>出车长洲苑，选旅朝夕川。络络结云骑，奕奕泛戈船。<br>燕驷游京洛，赵服丽有辉。清歌留上客，妙舞送将归。<br>实相薄五礼，妙花开六尘。明祥已玉烛，宝瑞亦金轮。<br>生蔑苎萝性，身与嘉惠隆。飞缨入华殿，屣步出重宫。<br>彩凤鸣朝阳，玄鹤舞清商。瑞此永明曲，十载为金皇。<br>【同前十首】=>王融<br>玄符昭景历，茂实偶英声。长为南山固，永与朝日明。<br>灵丘比翼栖，芳林合条起。两代分宪章，一朝会书轨。<br>二离金玉相，三衮兰蕙芳。重仪文世子，再奉东平王。<br>空谷返逸骖，阴山响鸣鹤。振玉躧丹墀，怀芳步青阁。<br>崇文晦已明，胶庠杂复整。弱台留折巾，沂川咏芳颖。<br>定林去喧俗，鹿野出埃霞。香风流梵琯，泽雨散云花。<br>楚望倾渑涤，日馆仰銮铃。已晞五云发，方照两河清。<br>幸哉明盛世，壮矣帝王居。高门夜不柝，饮帐晓长舒。<br>总棹金陵渚，方驾玉山阿。轻露炫珠翠，初风摇绮罗。<br>西园抽蕙草，北沼掇芳莲。生逢永明乐，死日生之年。<br>【同前】=>梁·沈约<br>联翩贵游子，侈靡千金客。华毂起飞尘，珠履竟长陌。<br>【永世乐】=>北齐·魏收<br>（《隋书·乐志》曰：“后魏太武平河西，得西凉乐，其歌曲有《永世乐》。”）<br>绮窗斜影入，上客酒须添。翠羽方开美，铅华汗不沾。关门今可下，落珥不<br>相嫌。<br>【无愁果有愁曲】=>唐·李商隐<br>（《隋书·乐志》曰：“北齐后主自能度曲，尝倚弦而歌，别采新声，为<br>《无愁曲》。自弹胡琵琶而唱之，音韵窈窕，极於哀思。使胡儿阉官辈齐和之，<br>曲终乐阕，莫不陨涕。虽行幸道路，或时马上奏之，乐往哀来，竟以亡国。”李<br>商隐曰：“《无愁果有愁曲》，北齐歌也。”《唐会要》：“天宝十三载，改<br>《无愁》为《长欢》。”）<br>东有青龙西白虎，中令福皇包世度。玉壶渭水笑清潭，凿天不到牵牛处。麒<br>麟踏云天马狞，牛山撼碎珊瑚声。秋娥点滴不成泪，十二玉楼无故钉。推烟唾月<br>抛千里，十番红桐一行死。白杨别屋鬼迷人，空留暗记如蚕纸。日暮向风牵短丝，<br>血凝血散今谁是。<br>【起夜来】=>梁·柳惲<br>（《乐府解题》曰：“《起夜来》，其辞意犹念畴昔思君之来也。”唐聂夷<br>中又有《起夜半》。）<br>城南断兵骑，阁道覆青埃。露华光翠网，月影入兰台。洞房且莫掩，应门或<br>复开。飒飒秋桂响，非君起夜来。<br>【同前】=>唐·施肩吾<br>香销连理带，尘覆合欢杯。懒卧相思枕，愁吟《起夜来》。<br>【起夜半】=>唐·聂夷中<br>念远心如烧，不觉中夜起。桃花带露泛，立在月明里。<br>【独不见】=>梁·柳惲<br>（《乐府解题》曰：“《独不见》，伤思而不得见也。”）<br>别岛望云台，天渊临水殿。芳草生未积，春花落如霰。出从张公子，还过赵<br>飞燕。奉帚长信宫，谁知独不见。<br>【同前】=>唐·沈佺期<br>卢家小妇郁金堂，海燕双栖玳瑁梁。九月寒砧催下叶，十年征戍忆辽阳。白<br>狼河北音书断，丹凤城南秋夜长。谁谓含愁独不见，使妾明月照流黄。<br>【同前】=>王训<br>日晚宜春暮，风软上林朝。对酒近初节，开楼荡夜娇。石桥通小涧，竹路上<br>青霄。持底谁见许，长愁成细腰。<br>【同前】=>杨巨源<br>东风艳阳色，柳绿花如霰。竞理同心鬟，争持合欢扇。香传贾娘手，粉离何<br>郎面。最恨卷帘时，含情独不见。<br>【同前】=>李白<br>白马谁家子，黄龙边塞儿。天山三丈雪，岂是远行时。春蕙忽秋草，莎鸡鸣<br>曲池。风催寒棕响，月入霜闺悲。忆与君别年，种桃齐蛾眉。桃今百馀尺，花落<br>成枯枝。终然独不见，流泪空自知。<br>【同前】=>戴叔伦<br>前宫路非远，旧苑春将遍。玉户看早梅，雕梁数归燕。身轻逐舞袖，香暖传<br>歌扇。自知秋风词，长侍昭阳殿。谁信后庭人，年年独不见。<br>【同前】=>胡曾<br>玉关一自有氛埃，年少从军竟未回。门外尘凝张乐榭，水边香灭按歌台。窗<br>残夜月人何处，帘卷春风燕复来。万里寂寥音信绝，寸心争忍不成灰。<br><hr>
