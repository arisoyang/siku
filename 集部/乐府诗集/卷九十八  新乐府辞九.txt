<h4>《集部·乐府诗集·卷九十八  新乐府辞九》<b class="x">作者：郭茂倩编</b></h4>
<br>○新乐府中（唐·白居易）<br>【司天台】<br>司天台，仰观俯察天人际。羲和死来职事废，官不求贤空取艺。昔闻西汉元、<br>成间，上凌下替谪见天。北辰微暗少光色，四星煌煌如火赤。耀芒动角射三台，<br>上台半灭中台坼。是时非无太史官，眼见心知不敢言。明朝趋入明光殿，唯奏庆<br>云寿星见。天文时变两如斯，九重天子不得知。不得知，安用台高百尺为！<br>【捕蝗】<br>捕蝗捕蝗谁家子，天热日长饥欲死。兴元兵久伤阴阳，和气蛊蠹化为蝗。始<br>自两河及三辅，荐食如蚕飞似雨。雨飞蚕食千里间，不见青苗空赤土。河南长吏<br>言忧农，课人昼夜捕蝗虫。是时粟斗钱三百，蝗虫之价与粟同。捕蝗捕蝗竟何利，<br>徒使饥人重劳费。一虫虽死百虫来，岂将人力竞天灾，我闻古之良吏有善政，以<br>政驱蝗蝗出境。又闻贞观之初道欲昌，文皇仰天吞一蝗。一人有庆兆民赖，是岁<br>虽蝗不为害。<br>【昆明春水满】<br>（《汉书．武帝纪》曰：“元狩三年秋，发谪吏穿昆明池。”《西南夷传》：<br>曰：“越巂昆明国有滇池，方三百里。汉使求身毒国而为昆明所闭，欲伐之，故<br>作昆明池象之，以习水战，在长安西南，周回四十里。”《食货志》曰：“时越<br>欲与汉用船战，遂大修昆明池。”白居易传曰：“贞元中始涨之。”）<br>昆明春，昆明春，春池岸古春流新。影浸南山青滉瀁，波沉西日红奫沦。<br>往年因旱灵池竭，龟尾曳涂鱼煦沫。诏开八水注恩波，千介万鳞同日活。今来净<br>渌水照天，游鱼<imgheight=32width=32border=0src=/bzk/Z029.bmp><imgheight=32width=32border=0src=/bzk/Z029.bmp>莲田田。洲香杜若抽心短，沙暖鸳鸯铺翅眠。动植飞沈皆遂<br>性，皇泽如春无不被。鱼者仍丰网罟资，贫人又获菰蒲利。诏以昆明近帝城，官<br>家不得收其征。菰蒲无租鱼无税，近水之人感君惠。感君惠，独何人，吾闻率土<br>皆王民，远民何疏近何亲。原推此惠及天下，无远无近同欣欣。吴兴山中罢榷茗，<br>鄱阳坑里休封银。天涯地角无禁利，熙熙同似昆明春。<br>【城盐州】<br>（《通典》曰：“盐州，春秋时戎狄之地，秦、汉属北地郡，后魏置大兴郡，<br>西魏改为五原，后为盐州，以北近盐池，因以为名。唐为盐州，或为五原郡。”<br>白居易传曰：“贞元八年，特诏城之。”）<br>城盐州，城盐州，城在五原原上头。蕃东节度钵阐布，忽见新城当要路。金<br>鸟飞传赞普闻，建牙传箭集群臣。君臣赪面有忧色，皆言勿谓唐无人。自筑盐州<br>十馀载，左衽毡裘不犯塞。昼牧牛羊夜捉生，长去新城百里外。诸边急警劳戍人，<br>唯此一道无烟尘。灵夏潜安谁复辨，秦原暗通何处见。鄜州驿路好马来，长安药<br>肆黄耆贱。城盐州，盐州未城天子忧。德宗按图自定计，非关将略与庙谋。吾闻<br>高宗、中宗世，北虏猖狂最难制。韩公创筑受降城，三城鼎峙屯汉兵。东西亘绝<br>数千里，耳冷不闻胡马声。如今边将非无策，心笑韩公筑城壁。相看养寇为身谋，<br>各握强兵固恩泽。愿分今日边将恩，褒赠韩公封子孙。谁能将此盐州曲，翻作歌<br>词闻至尊。<br>【道州民】<br>道州民，多侏儒，长者不过三尺馀。市作矮奴年进送，号为道州任土贡。任<br>土贡，宁若斯，不闻使人生别离，老翁哭孙母哭儿。一自阳城来守郡，不进矮奴<br>频诏问。城云臣按六典书，任土贡有不贡无。道州水土所生者，只有矮民无矮奴。<br>吾君感悟玺书下，岁贡矮奴宜悉罢。道州民，老者幼者何欣欣。父兄子曾始相保，<br>从此得作良人身。道州民，民到於今受其赐，欲说使君先下泪。仍恐儿孙忘使君，<br>生男多以阳为字。<br>【驯犀】<br>驯犀驯犀通天犀，躯貌骇人角骇鸡。海蛮闻有时天子，驱犀乘传来万里。一<br>朝得谒大明宫，欢呼拜舞自论功。五年驯养始堪献，六译语言方得通。上嘉人兽<br>俱来远，蛮馆四方犀入苑。秣以瑶刍又锁以金，故乡迢递君门深。海鸟不知钟鼓<br>乐，池鱼空结江湖心。驯犀生处南方热，秋无白露冬无雪。一入上林三四年，又<br>逢今岁苦寒月。饮冰卧霰苦踡跼，角骨冻伤鳞甲缩。驯犀死，蛮儿啼，向阙再拜<br>颜色低。奏乞生归本国去，恐身冻死似驯犀。君不见建中初，驯象生还故林邑。<br>君不见贞元末，驯犀冻死蛮儿泣。所嗟建中异贞元，象生犀死何足言。<br>【五弦弹】<br>五弦弹，五弦弹，听者倾耳心寥寥。赵璧知君入骨爱，五弦一一为君调。第<br>一第二弦索索，秋风拂松疏韵落。第三第四弦泠泠，夜鹤忆子笼中鸣。第五弦声<br>最掩抑，陇水冻咽流不得。五弦并奏君试听，凄凄切切复铮铮。铁击珊瑚一两曲，<br>冰写玉盘千万声。铁声杀，冰声寒，杀声入耳肤血寒，惨气中人肌骨酸。曲终声<br>尽欲半日，四座相对愁无言。座中有一远方士，唧唧咨咨声不已。自欢今朝初得<br>闻，始知辜负平生耳。唯忧赵璧白发生，老死人间无此声。远方士，尔听五弦信<br>为美，吾闻正始之音不如是。正始之音其若何？朱弦疏越清庙歌。一弹一唱再三<br>叹，曲淡节稀声不多。融融曳曳召元气，听之不觉心平和。人情重今多贱古，古<br>琴有弦人不抚。更从赵璧艺成来，二十五弦不如五。<br>【蛮子朝】<br>蛮子朝，泛皮船兮渡绳桥，来自巂州道路遥。入界先经蜀川过，蜀将收功先<br>表贺。臣闻云南六诏蛮，东连牂牁西连蕃。六诏星居初琐碎，合为一诏渐强大。<br>开元皇帝虽圣神，唯蛮倔强不来宾。鲜于仲通六万卒，征蛮一阵全军没。至今西<br>洱河岸边，箭孔刀痕满枯骨。谁知今慕华风，不劳一人蛮自通。诚由陛下休明德，<br>亦赖微臣诱谕功。德宗看表知如此，笑令中使迎蛮子。蛮子导从者谁何，摩挲俗<br>羽双隈伽。清平官持赤藤杖，大将军系金呿嗟。异矣寻男寻阁劝，特敕召对延<br>英殿。上心贵在怀远蛮，引临玉座近天颜。冕旒不垂亲劳俫，赐衣赐食移时对。<br>移时对，不可得，大臣相看有羡色。可怜宰相拖紫佩金章，朝日唯闻对一刻。<br>【骠国乐】<br>骠国乐，骠国乐，出自大海西南角。雍羌之子舒难陀，来献南音举正朔。德<br>宗立仗御紫庭，黈纩不塞为尔听。王螺一吹椎髻耸，铜鼓千击文身踊。珠缨炫转<br>星宿摇，花鬘斗薮龙蛇动。曲终王子启圣人，臣父愿为唐外臣。左右欢呼何翕习，<br>至尊德广之所及。须臾百辟诣閤门，俯伏拜表贺至尊。伏见骠人献新乐，请书国<br>史传子孙。时有击壤老农父，暗测君心闲独语。闻君政化甚圣明，欲感人心致太<br>平。感人在近不在远，太平由实非由声。观身理国国可济，君如心兮民如体。体<br>生疾苦心憯凄，民得和平君恺悌。贞元之民若未安，骠乐虽闻君不欢；贞元之民<br>苟无病，骠乐不来君亦圣。骠乐骠乐徒喧喧，不如闻此刍荛言。<br>【缚戎人】<br>缚戎人，缚戎人，耳穿面破驱入秦。天子矜怜不忍杀，诏徙东南吴与越。黄<br>衣小使录姓名，领出长安乘递行。身被金疮面多瘠，扶病徒行日一驿。朝餐饥渴<br>费杯盘，夜卧腥臊污床席。忽逢江水忆交河，垂手齐声呜咽歌。其中一虏语诸虏：<br>“尔苦非名我苦多。”同伴行人因惜问，欲说喉中气愤愤。自云乡贯本凉原，大<br>历年中没落蕃。一落蕃中四十载，遣著皮裘系毛带。唯许正朝服汉仪，敛衣整巾<br>潜泪垂。誓心密定归乡计，不使蕃中妻子知。暗思幸有残筋力，更恐年衰归不得。<br>蕃候严兵鸟不飞，脱身冒死奔逃归。昼伏宵行经大漠，云阴月黑风沙恶。警藏青<br>冢寒草疏，偷渡黄河夜冰薄。忽闻汉军鼙鼓声，路傍走出再拜迎。游骑不听能汉<br>语，将军遂缚作蕃生。配向江南卑湿地，岂无存除恤空防备。念此吞声仰诉天，<br>若为辛苦度残年。凉原乡井不得见，胡地妻儿虚弃捐。没蕃被囚思汉土，归汉被<br>劫为蕃虏。早知如此悔归来，两地宁如一处苦。缚戎人，戎人之中我苦辛。自古<br>此冤应未有，汉心汉语吐蕃身。<br>【骊宫高】<br>（《唐会要》曰：“开元十一年十月，置温泉宫於骊山。”《旧书．帝纪》<br>曰：“是年十月，幸温泉宫，自是岁数幸焉。天宝六载十月，改温泉宫为华清宫。”）<br>高高骊山上有宫，朱楼紫殿三四重。迟迟兮春日，玉甃暖兮温泉溢，袅袅兮<br>秋风，山蝉鸣兮宫树红。翠华不来岁月久，墙有衣兮瓦有松。吾君在位已五载，<br>何不一幸乎其中。西去都门几多地，吾君不游有深意。一人出兮不容易，六宫从<br>兮百司备。八十一车千万骑，朝有宴饫暮有赐。中人之频数百家，未足充君一日<br>费。吾君修己人不知，不自逸兮不自嬉，吾君爱人人不识，不伤财兮不伤力。骊<br>宫高兮高入云，君之来兮为一身，君之不来兮为万人。<br>【百炼镜】<br>百炼镜，镕范非常规，日辰处所灵且祇，江心波上舟中铸，五月五日日午时。<br>琼粉金膏磨莹已，化为一片秋潭水。镜成将献蓬莱宫，扬州长史手自封。人间臣<br>妾不合照，背有九五飞天龙。人人呼为天子镜，我有一言闻太宗。太宗常以人为<br>镜，鉴古鉴今不鉴容。四海安危居掌内，百王治乱悬心中。乃知天子别有镜，不<br>是扬州百炼铜。<br>【青石】<br>青石出自蓝田山，兼车运载来长安。工人磨琢欲何用，石不能言我代言。不<br>愿作人家墓前神道碣，坟土未乾名已灭；不愿作官家道旁德政碑，不镌实录镌虚<br>辞。愿为颜氏、段氏碑，雕镂太尉与太师。刻此两片坚贞质，状彼二人忠烈姿。<br>义心若石屹不转，死节名流确不移。如观奋击朱泚日，似见叱呵希烈时。各於其<br>上题名谥，一置高山一沉水，陵谷虽迁碑独存骨化为尘名不死。长使不忠不烈臣，<br>观碑改节慕为人。慕为人，劝事君。<br>【两朱阁】<br>两朱阁，南北相对起。借问何人家，贞元双帝子。帝子吹箫双得仙，五云飘<br>飖飞上天。第宅亭台不将去，化为佛寺在人间。妆阁伎楼何寂静。柳似舞腰池似<br>镜。花落黄昏悄悄时，不闻歌吹闻钟磐。寺门敕榜金字书，尼院佛庭宽有馀。青<br>苔明月多闲地，比屋疲人无处居。忆昨平阳宅初置，吞并平人几家地。仙去双双<br>作梵宫，渐恐人间尽为寺。<br>【西凉伎】<br>西凉伎，西凉伎，假面胡人假师子。刻本为头丝作尾，金镀眼睛银帖齿，奋<br>迅毛衣摆双耳，如从流沙来万里。紫髯深目两胡儿，鼓舞跳梁前致辞。应似凉州<br>未陷日，安西都护进来时。须臾云得新消息，安西路绝归不得。泣向师子涕双垂，<br>凉州陷没知不知。师子回头向西望，哀吼一声观者悲。贞元边将爱此曲，醉坐笑<br>看看不足。享宾犒士宴三军，师子胡儿长在目。有一征夫年七十，见弄凉州低面<br>泣。泣罢敛手白将军，主忧臣辱昔所闻。自从天宝兵戈起，犬戎日夜吞西鄙。凉<br>州陷来四十年，河、陇侵将七千里。平时安西万里疆，今日边防在凤翔。缘边空屯<br>十万卒，饱食温衣闲过日。遗民肠断在凉州，将卒相看无意收。天子每思常痛惜，<br>将军欲说合惭羞。奈何仍看西凉伎，取笑资欢无所愧。纵无智力未能收，忍取西<br>凉弄为戏。<br><hr>
