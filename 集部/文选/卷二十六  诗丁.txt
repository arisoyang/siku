<h4>《集部·文选·卷二十六  诗丁》<b class="x">作者：萧统选编</b></h4>
<br>◎赠答四<br>【赠王太常（五言）】〔萧子显《齐书》曰：王僧达除太常。〕<br>※颜延年<br>玉水记方流，璇源载圆折。〔《尸子》曰：凡水，其方折者有玉，其圆折者<br>有珠也。〕蓄宝每希声，虽秘犹彰彻。〔《老子》曰：大音希声。《左氏传》君<br>子曰：若险危大人，而有名彰彻也。〕聆龙<目祭>九泉，闻凤窥丹穴。〔《广雅》<br>曰：聆，听也。《庄子》曰：夫千金之珠，必在九重之泉，骊龙颔下。《说文》<br>曰：<目祭>，察也。《山海经》曰：丹穴之山有鸟焉，其状如鹤。五采，名曰凤鸟。<br>丹穴，已见《东京赋》。〕历听岂多工，唯然覯世哲。〔孔安国《尚书传》曰：<br>工，官也。〕舒文广国华，敷言远朝列。〔王逸《楚辞注》曰：发文舒词，烂然<br>成章。《国语》季文子曰：吾闻以德荣为国华。《尚书》曰：凡厥众人，极之敷<br>言。《秋兴赋》曰：猥厕朝列。《尔雅》曰：列，业也。〕德辉灼邦懋，芳风被<br>乡耋。〔《礼记》曰：德辉动乎内，而人莫不承听。祢衡《颜子碑》曰：秀不实，<br>振芳风。〕侧同幽人居，郊扉常昼闭。〔《周易》曰：履道坦坦，幽人贞吉。<br>《殷仲堪诔》曰：荆门昼掩，闲庭晏然。〕林闾时晏开，亟回长者辙。〔《尔雅》<br>曰：野外谓之林。郑玄《周礼注》云：闾，里门也。《汉书》淮南王曰：早闭晏<br>开。又曰：陈平门外多长者车辙。〕庭昏见野阴，山明望松雪。静惟浃群化，徂<br>生入穷节。〔郑玄《毛诗笺》曰：惟，思也。苏林《汉书注》曰：浃，周也。<br>《庄子》曰：已化而生，又化而死。《尔雅》曰：徂，往也。谓往之死也。《家<br>语》孔子曰：化於阴阳，象形而发谓之生，化穷数尽谓之死。〕豫往诚欢歇，悲<br>来非乐阕。〔《周易》曰：初六，鸣豫，凶。王弼曰：乐过则淫，志穷则凶。<br>《尔雅》曰：豫，乐也。《淮南子》曰：奏乐而喜，曲终而悲。郑玄《礼记注》<br>曰：阕，终也。〕属美谢繁翰，遥怀具短札。〔属，犹缀也。谢，犹惭也。《说<br>文》曰：怀，念思也。又曰：札，牒〕<br>【夏夜呈从兄散骑车长沙（五言）】<br>〔《集曰》：从兄散骑，字敬宗。车长沙，字仲远。〕<br>※颜延年<br>炎天方埃郁，暑晏阕尘纷。〔《淮南子》曰：南方曰炎天。高诱曰：南方五<br>月建午，火之中也，火性炎上，故曰炎天。《广雅》曰：方，正也。毛苌《诗传》<br>曰：郁，积也。《礼记》曰：仲夏，小暑至。贾逵《国语注》曰：晏，晚也。毛<br>苌《诗传》曰：阕，息也。杜预《左氏传注》曰：纷，乱也。〕独静阙偶坐，临<br>堂对星分。〔贾逵《国语注》曰：偶，对也。《周礼》曰：以星分夜。〕侧听风<br>薄木，遥睇月开云。〔《法言》曰：风薄于山。孔安国《尚书传》曰：薄，迫也。<br>亦激之意也。《楚辞》曰：雪纷纷而薄木。〕夜蝉当夏急，阴虫先秋闻。〔《礼<br>记》曰：仲夏之月，蝉始鸣。易通系卦曰：蟋蟀之虫，随阴迎阳。《圣主得贤臣<br>颂》曰：蟋蟀俟秋吟。〕岁候初过半，荃蕙岂久芬。〔《楚辞》曰：时衅衅而过<br>中。又曰：荃蕙化而为茅。〕屏居恻物变，慕类抱情殷。〔《汉书》曰：窦婴谢<br>病，屏居田南山下。《鵩鸟赋》曰：万物变化。《楚辞》曰：思慕类兮以悲。魏<br>文帝《善哉行》曰：喟然以惋叹，抱情不得叙。桓玄《鹦鹉赋》曰：眷俦侣而情<br>殷。殷，忧也。〕九逝非空思，七襄无成文。〔《楚辞》曰：惟郢路之辽辽兮，<br>魂一夕而九逝。《韩诗》曰：跂彼织女，终日七襄。虽则七襄，不成报章。薛君<br>曰：襄，反也。〕<br>【直东宫答郑尚书（五言）】<br>〔沈约《宋书》曰：郑鲜之，字道子。高祖践祚，迁都官尚书。〕<br>※颜延年〔沈约《宋书》曰：高祖受命，延年补太子舍人，然答诗谢舍人之<br>日。〕<br>皇居体寰极，设险祗天工。〔孔融荐祢衡表曰：帝室皇居。《西京赋》曰：<br>若夫长年神仙，宣室玉堂。譬众星之环极，泮赫羲以辉煌。《周易》曰：王公设<br>险以守其国。《尚书》曰：天工，人其代之。〕两闱阻通轨，对禁限清风。〔两<br>闱，谓东宫及中台也。《方言》曰：轨，道也。各有禁守，谓禁中也。故曰对也。<br>胡广书曰：建洪德，流清风。〕跂予旅东馆，徒歌属南墉。〔《毛诗》曰：谁谓<br>宋远，跂予望之。贾逵《国语注》曰：旅，客也。《尔雅》曰：徒歌曰谣。郑玄<br>《仪礼注》曰：属，注也。谓意注之也。尚书为中台，在南，故曰南墉。〕寝兴<br>郁无已，起观辰汉中。〔《毛诗》曰：言念君子，载寝载兴。郑玄《考工记注》<br>曰：郁，不舒散。辰，大辰也。《尔雅》大辰，房心尾也。郭璞曰：龙星明者，<br>以为时候，故曰大辰。毛苌《诗传》曰：汉，天河也。〕流云蔼青阙，皓月鉴丹<br>宫。〔《广雅》曰：鉴，照也。〕踟蹰清防密，徙倚恒漏穷。〔《毛诗》曰：搔<br>首踟蹰。夏侯冲《答潘岳诗》曰：相思限清防，企伫谁与言。《尔雅》曰：密，<br>静也。《楚辞》曰：步徙倚而遥思。漏穷，言晓也。〕君子吐芳讯，感物恻余衷。<br>〔《演连珠》曰：肆义芳讯。古诗曰：感物怀所思。〕惜无丘园秀，景行彼高松。<br>〔贾逵《国语注》曰：惜，痛也。《周易》曰：贲于丘园，束帛戋戋。陆机演连<br>珠曰：丘园之秀，因时则扬。《毛诗》曰：景行行止。高松，喻守节而不移也。<br>《论语》子曰：岁寒然后知松柏之后彫也。〕知言有诚贯，美价难克充。〔知汝<br>之言，有诚实旧贯，美价难以克充。《汉书》武帝诏书曰：九变复贯，知言之选。<br>《论语》子贡曰：有美玉於斯，韫椟而藏诸，求善价而沽诸。〕何以铭嘉贶，言<br>树丝与桐。〔言树丝桐，欲播之琴瑟也。魏文帝书曰：嘉贶益腆。《尔雅》曰：<br>贶，赐也。《毛诗》曰：言树之背。《史记》曰：驺忌以鼓琴见齐威王，王曰：<br>夫治国家，何异丝桐之间哉。〕<br>【和谢监灵运（五言）】〔沈约《宋书》曰：灵运为秘书监也。〕<br>※颜延年〔沈约《宋书》曰：少帝出颜延年为始安太守。元嘉三年，徵为中<br>书侍郎。〕<br>弱植慕端操，窘步惧先迷。〔《左氏传》，郑子产如陈，曰：陈。亡国也，<br>其君弱植。王逸《楚辞注》曰：植，志也。《楚辞》曰：内惟省以端操。又曰：<br>夫唯捷径以窘步。《周易》曰：先迷失道，后顺得常。〕寡立非择方，刻意藉穷<br>栖。〔《孙卿子》曰：寡立而不胜，坚强而不暴。《周易》曰：君子以立不易方。<br>王弼曰：得其所久，故不易也。孔安国《论语注》曰：方，道也。谓常道也。<br>《庄子》曰：刻意尚行，离世异俗，此山谷之士，非俗之人，枯槁赴渊者之所好<br>也。韦昭《国语注》曰：山处曰栖。〕伊昔遘多幸，秉笔待两闺。〔陆机《答贾<br>谧诗》曰：伊昔有皇。《左氏传》羊舌职曰：民之多幸，国之不幸。《国语》士<br>茁谓智襄子曰：臣秉笔事群。两闺，谓上台及东宫也。事二宫，已见《曲水诗》。〕<br>虽惭丹雘施，未谓玄素睽。〔丹雘，喻君恩也。玄素，喻别也。卢谌《答刘琨书》<br>曰：始素终玄，墨翟垂涕。《周易》曰：睽者，乖也。《尚书》曰：惟其涂丹雘。〕<br>徒遭良时诐王道奄昏霾。〔谓少帝之日也。潘岳河阳县《诗》曰：徒恨良时泰。<br>《苍颉篇》曰：诐谄佞也。《方言》曰：奄，遽也。昏霾，喻世乱也。《尔雅》<br>曰：风雨土为霾。〕人神幽明绝，朋好云雨乖。〔人神幽明绝，言时乱不获祭享<br>也。曾子曰：天曰明，地曰幽。张载《咏怀诗》曰：云乖雨散，心乎怆而。〕吊<br>屈汀洲浦，谒帝苍山蹊。〔谓之始安郡也。贾谊有《吊屈原文》。《楚辞》曰：<br>搴汀洲兮杜若。《文字集略》曰：汀，水际也。曹子建《赠白马王诗》曰：谒帝<br>承明庐。《礼记》曰：舜葬苍梧之野。〕倚岩听绪风，攀林结留荑。〔《楚辞》<br>曰：倚石岩以流涕。又曰：款秋冬之绪风。又曰：畦留荑与揭车。王逸曰：留荑，<br>香草也。〕跂予间衡峤，曷月瞻秦稽。〔跂予，已见上文。衡，山名也。《尔雅》<br>曰：山锐而高曰峤。《毛诗》曰：曷月余还归哉。孔晔会稽记曰：秦望山在州城<br>正南。《史记》曰：始皇登之望南海。《越绝书》曰：禹救水，到大越，上茅山，<br>大会计，更名茅山曰会稽。〕皇圣昭天德，丰泽振沈泥。〔皇圣，谓文帝也。<br>《孙卿子》曰：变化代兴，谓之天德，谢承《后汉书》曰：仁风丰泽，四海所宗。<br>《说文》曰：振，举也。葛龚《与张略书》曰：顽闇沈泥。〕惜无爵雉化，何用<br>充海淮。〔《国语》曰：赵简子叹曰：雀入于海为蛤，雉入于淮为蜃。郑玄《礼<br>记注》曰：充，足也。〕去国还故里，幽门树蓬藜。〔去国，谓去始安也。《庄<br>子》曰：越之流人，去国旬月。古诗曰：思还故里闾。《楚辞》曰：处玄舍之幽<br>门。陆云《答兄书》曰：脩庭树蓬。〕采茨葺昔宇，翦棘开旧畦。〔郑玄《周礼<br>注》曰：茨，阖苫也。《广雅》曰：葺，覆也。《左氏传》戎子驹支曰：驱其狐<br>貍，剪其荆棘。《孟子》曰：病于夏畦。刘熙曰：今俗以二十五亩为小畦。〕物<br>谢时既晏，年往志不偕。〔言年既日往，志意已衰，不与子俱也。王逸《楚辞注》<br>曰：谢，去也。《楚辞》曰：年洋洋而日往。毛苌《诗传》曰：偕，俱也。俱，<br>亦齐同之意也。〕亲仁敷情昵，兴赋究辞栖。〔亲仁，谓灵运也。《左氏传》陈<br>五父曰：亲仁善邻，国之宝也。《尔雅》曰：昵，近也。孙炎曰：亲之近也。<br>《说文》曰：兴，悦也。玩，爱也。〕芬馥歇兰若，清越夺琳珪。〔《吴都赋》<br>曰：芬馥肸蚃。《说文》曰：歇，息也。一曰：气越泄也。《礼记》曰：昔者君<br>子比德於玉焉。叩之，其声清越以长。郑玄曰：越，犹扬也。〕尽言非报章，聊<br>用布所怀。〔《易》曰：书不尽言。报章，已见上文。《庄子》曰：有问而应之，<br>尽其所怀。《苍颉篇》曰：怀，抱也。〕<br>【答颜延年（五言）】<br>※王僧达〔沈约《宋书》曰：王僧达，琅邪人，少好学，善属文。为始兴王<br>行军参军，稍迁至中书令，以屡犯上颜，於狱赐死。〕<br>长卿冠华阳，仲连擅海阴。〔长卿，相如字也。《尚书》曰：华阳黑水惟梁<br>州。《华阳国记》曰：益州地称天府，原日华阳。《史记》曰：鲁仲连，齐人也。<br>《穀梁传》曰：水南曰阴。〕珪璋既文府，精理亦道心。〔言珪璋之丽，既光於<br>文府，精理之妙，亦穷於道心。《文赋》曰：游文章之林府。《尚书》曰：道心<br>惟微。〕君子耸高驾，尘轨实为林。〔《楚辞》曰：竦余驾兮入冥。何邵诗曰：<br>亮无风云会，安能袭尘轨。司马迁书曰：列於君子之林也。〕崇情符远迹，清气<br>溢素襟。〔《思玄赋》曰：盍远迹以飞声。陆景《典语》曰：清气漂於青云之上。<br>《声类》曰：襟，交领也。〕结游略年义，笃顾弃浮沈。〔《庄子》曰：忘年忘<br>义，振於无境。郑玄《毛诗笺》曰：顾，念也。高诱《淮南子注》曰：浮沈，犹<br>盛衰也。〕寒荣共偃曝，春酝时献斟。〔《桓子新论》曰：余与扬子云奏事，坐<br>白虎殿廊庑下，以寒故，背日曝焉。郭璞《上林赋注》曰：荣，屋南檐也。曹植<br>《酒赋》曰：或秋藏冬发，或春酝夏开。〕聿来岁序暄，轻云出东岑。〔《毛诗》<br>曰：聿来胥宇。郑玄曰：聿，自也。〕麦垄多秀色，杨园流好音。〔魏文帝《登<br>城赋》曰：嘉麦被垄。《广雅》曰：秀，美也。《毛诗》曰：杨园之道。又曰：<br>睍睆黄鸟，载好其音。〕欢此乘日暇，忽忘逝景侵。〔言人寿不留，与景俱逝。<br>而寿损侵，谓之侵，《庄子》牧马童子谓黄帝曰：有长者教予曰：若乘日之车，<br>而游於襄城之野。郭象曰：日出而游，日入而息。〕幽衷何用慰，翰墨久谣吟。<br>〔归田赋曰：挥翰墨以奋藻。〕栖凤难为条，淑贶非所临。〔凤非梧桐不栖，故<br>曰难为也。〕诵以永周旋，匣以代兼金。〔《左氏传》太史克曰：奉以周旋，不<br>敢失坠。《孟子》曰：齐王餽兼金一百而不受也。〕<br>【郡内高斋闲坐答吕法曹（五言）】〔郡是宣城郡。〕<br>※谢玄晖<br>结构何迢遰，旷望极高深。〔结构，谓结连构架，以成屋宇也。《鲁灵光殿<br>赋》曰：观其结构。《广雅》曰：旷，远也。高深，谓江山也。魏武帝《善哉行》<br>曰：山不厌高，海不厌深。《吴都赋》曰：旷瞻迢遰。〕窗中列远岫，庭际俯乔<br>林。〔曹子建诗曰：归鸟赴乔林。〕日出众鸟散，山暝孤猿吟。已有池上酌，复<br>此风中琴。〔石崇《思归引》曰：宴华池，酌玉觞。嵇康《赠秀才诗》曰：习习<br>和风，吹我素琴。〕非君美无度，孰为劳寸心。〔《毛诗》曰：彼己之子，美无<br>度。又曰：劳心忉忉。《列子》文挚谓叔龙曰：吾见子之心矣，方寸之地虚矣。〕<br>惠而能好我，问以瑶华音。〔《毛诗》曰：惠而好我，携手同行。毛苌曰：惠，<br>爱也。郑玄曰：言爱仁而又好我。《毛诗》曰：杂佩以问之。毛苌曰：问遗也。<br>《楚辞》曰：折疏麻兮瑶华，将以遗兮离居。〕若遗金门步，见就玉山岑。〔<br>《解嘲》曰：历金门，上玉堂。《穆天子传》曰：癸巳，至群玉之山容氏所守，<br>先王之谓册府。郭璞曰：即《山海经》玉山，西王母所居者。皇甫谧《释劝》曰：<br>排阊阖，步玉岑。〕<br>【在郡卧病呈沈尚书（五言）】〔《集》曰：沈尚书，约也。〕<br>※谢玄晖<br>淮阳股肱守，高卧犹在兹。〔《汉书》曰：季布为河东守，上召布曰：河东<br>吾股肱郡，故时召君耳。又曰：拜汲黯为淮阳太守，黯伏地，不受印。上曰：君<br>薄淮阳耶，顾淮阳吏人不相得，吾徒得君重，卧而治之也。〕况复南山曲，何异<br>幽栖时。〔谢灵运《南山诗》曰：凝此永幽栖。〕连阴盛农节，笞笠聚东菑。<br>〔胡安道《愁霖赋》曰：冀连阴之时退，想云物之见微。《毛诗》曰：彼都人士，<br>笞笠缁撮。毛苌曰：笞，所以御雨。音台。《尔雅》曰：田一岁曰菑。〕高阁常<br>昼掩，荒堦少诤辞。〔昼掩，已见上文。〕珍簟清夏室，轻扇动凉飔。〔《楚<br>辞》曰：溢飔风而上征。〕嘉鲂聊可荐，渌蚁方独持。〔《毛诗》曰：南有嘉鱼。<br>郑玄《毛诗笺》曰：聊，略也。《释名》曰：酒有汎齐，浮蚁在上洗洗然。郑玄<br>《毛诗笺》曰：方，且也。〕夏李沈朱实，秋藕折轻丝。〔魏文帝与《吴质书》<br>曰：沈朱李於寒水。〕良辰竟何许，夙昔梦佳期。〔佳，谓沈也。言会面良辰，<br>竟在何许。而令夙昔空梦佳期。阮籍《咏怀诗》曰：良辰在何许，凝霜沾衣襟。<br>许，犹所也。《尚书》曰：夙夜浚明有家。孔安国曰：夙，早也。浚，深也。早<br>夜思之，须明行之。《楚辞》曰：与佳期兮夕张。王逸曰：不敢斥尊者，故言佳<br>也。〕坐啸徒可积，为邦岁已期。〔张璠《汉记》曰：南阳太守弘农成瑨，任<br>功曹岑晊，时人为之语曰：南阳太守岑公孝，弘农成瑨但坐啸。瑨音津。<br>晊音质。《论语》子曰：善人为邦百年，可以胜残去杀矣。又曰：苟有用我者，<br>期月而已可也，三年有成。〕弦歌终莫取，抚机令自嗤。〔《论语》曰：子游为<br>武城宰，闻弦歌之声。陆机《赴洛诗》曰：抚机不能寐。阮籍《咏怀诗》曰：皦<br>皦令自嗤。〕<br>【暂使下都夜发新林至京邑赠西府同僚（五言）】<br>〔萧子显《齐书》曰：谢朓为随王子隆文学。子隆在荆州，好辞赋，数集僚<br>友，眺以才文，尤被赏爱。长史王秀之以眺年少相动，密以启闻，世祖敕眺可还<br>都。眺道中为诗，以寄西府。〕<br>※谢玄晖<br>大江流日夜，客心悲未央。〔《吕氏春秋》曰：水泉东流，日夜不休。《毛<br>诗》曰：夜未央。《广雅》曰：央，已也。〕徒念关山近，终知反路长。〔古乐<br>府有《度关山》曲。王粲《闲邪赋》曰：关山介而阻险。颜延年《秋胡诗》曰：<br>反路遵山河。〕秋河曙耿耿，寒渚夜苍苍。〔秋河，天汉也。耿耿，光也。《毛<br>诗》曰：蒹葭苍苍。〕引顾见京室，宫雉正相望。〔潘岳《河阳县诗》曰：引领<br>望京室。《东都赋》曰：京室密清。《周礼》曰：王城隅之制九雉。古诗曰：两<br>宫遥相望。〕金波丽鳷鹊，玉绳低建章。〔《汉书》歌云：月穆穆以金波。王弼<br>《周易注》曰：丽，连也。张揖《汉书注》曰：鳷鹊观在云阳甘泉宫外。春秋元<br>命包曰：玉衡北两星为玉绳星。《汉书》曰：柏梁灾，於是作建章宫也。〕驱车<br>鼎门外，思见昭丘阳。〔古诗曰：驱车策驽马。《帝王世纪》曰：春秋，成王定<br>鼎于郏鄏，其南门名定鼎门，盖九鼎所从入也。《方言》曰：冢大者为丘，丘<br>南曰阳。《荆州图记》曰：当阳东有楚昭王墓。《登楼赋》曰：所谓西接昭丘也。〕<br>驰晖不可接，何况隔两乡。〔驰晖，日也。眺至寻阳诗曰：过客无留轸，驰晖有<br>奔箭。毛苌《诗传》曰：乡，所也。〕风云有鸟路，江汉限无梁。〔《南中八志》<br>曰：交阯郡治龙编县，自兴古鸟道四百里。《楚辞》曰：江河广而无梁。〕常恐<br>鹰隼击，时菊委严霜。〔毛苌《诗传》曰：古者鹰隼击，然后罻罗设。潘岳《河<br>阳诗》曰：时菊耀秋华。委，犹悴也。《楚辞》曰：冬又申之以严霜。〕寄言罻<br>罗者，寥廓已高翔。〔《喻蜀父老》曰：犹鹪鹏之翔乎寥廓之宇，而罗者犹视乎<br>薮泽。《广雅》曰：寥，深也。廓，空也。〕<br>【酬王晋安（五言）】<br>〔集曰：王晋安，德元。王隐《晋书》曰：晋安郡，太康三年置，即今之泉<br>州也。〕<br>※谢玄晖<br>梢梢枝早劲，涂涂露晚晞。〔《尔雅》曰：梢，梢棹也。郭璞曰：谓木无枝<br>柯，梢棹长而杀也。《楚辞》曰：白露纷以涂涂。王逸曰：涂涂，厚貌也。毛苌<br>《诗传》曰：晞，乾也。〕南中荣橘柚，宁知鸿雁飞。〔《列子》曰：吴越之国，<br>有木焉，其名曰櫾，碧树而冬生。櫾，则柚字也。鸿雁南栖衡阳，不至晋安<br>之境，故曰宁知也。〕拂雾朝青阁，日旰坐彤闱。〔《左氏传》赵鞅曰：日旰矣。<br>《说文》曰：旰，日晚也。〕怅望一涂阻，参差百虑依。〔蔡邕诗曰：暮宿何怅<br>望。《周易》曰：一致而百虑。仲长统诗曰：百虑何为，至安在我。〕春草秋更<br>绿，公子未西归。〔言春草萋萋，故王孙乐之而不反。今春草秋而更绿，公子尚<br>未西归。《楚辞》曰：王孙游兮不归，春草生兮萋萋。古诗曰：秋草萋已绿。<br>《毛诗》曰：谁能西归。〕谁能久京洛，缁尘染素衣。〔陆机《为顾彦先赠妇诗》<br>曰：京洛多风尘，素衣化为缁。〕<br>【奉答内兄希叔（五言）】〔《顾氏家谱》曰：肸字希叔。邵陵王国常侍。〕<br>陆韩卿〔萧子显《齐书》曰：陆厥，字韩卿，吴人。好属文，州举秀才，王<br>晏少傅主簿，后至行军参军。厥父被诛，坐系尚方，寻有令赦，厥恨父不及，感<br>恸而卒。其《集》云：竟陵王举秀才，选太子太傅功曹掾。〕<br>嘉惠承帝子，躧履奉王孙。〔帝子，谓竟陵也。王孙，谓太傅王晏也。《越<br>绝书》曰：恭承嘉惠，述畅往事。《管子》曰：君有嘉惠於其臣。汉旧仪曰：帝<br>子为王。《长门赋》曰：鵕履起而彷徨。《魏志》蔡邕见王粲曰：此王公孙有异<br>才。〕属叨金马署，又点铜龙门。〔《汉书·音义》曰：属，近也。叨金马署，<br>谓为秀才也。《两都赋》序曰：内设金马石渠之署。点铜龙门，谓为太傅功曹掾<br>也。《汉书》曰：上尝急召太子，出龙楼门。张晏曰：门楼上有铜龙。〕出入平<br>津邸，一见孟尝尊。〔孟尝，喻太傅也。《汉书》曰：封丞相公孙弘为平津侯，<br>於是起客馆，开东閤，以延贤人，与参谋议。《说苑》雍门周说孟尝君曰：以孟<br>尝之尊，乃如是也。〕归来翳桑柘，朝夕异凉温。〔其一。左太冲《咏史诗》曰：<br>陈平无产业，归来翳负郭。凉温，喻贵贱也。〕徂落固云是，寂蔑终始斯。〔徂<br>落，犹彫落也。《羽猎赋》曰：万物徂落於外。荀组《七哀诗》曰：何其寂蔑。〕<br>杜门清三迳，坐槛临曲池。〔《汉书》曰：王陵杜门，竟不朝请。《三辅决录》<br>曰：蒋诩，字元卿，舍中三径。《楚辞》曰：坐堂伏槛临曲池。〕凫鹄啸俦侣，<br>荷芰始参差。〔《蜀都赋》曰：鸿俦鹄侣。〕虽无田田叶，及尔泛涟漪。〔其二。<br>古乐府诗曰：江南可采莲，莲叶何田田。《毛诗》曰：河水清且涟漪。〕春华与<br>秋实，庶子及家臣。〔《魏志》曰：邢颙，字子昂，为平原侯植家丞。颙防闲以<br>礼，无所屈挠，由是不合。庶子刘桢书谏植曰：家丞邢颙，北土之彦。而桢礼遇<br>殊特，颙反疏简，私惧观者将谓君侯习近不肖，礼贤不足，采庶子之春华，忘家<br>丞之秋实。〕王门所以贵，自古多俊民。〔邹阳上书曰：何王之门，不可曳长裾<br>乎。《尚书》曰：畯民用康。畯与俊同。〕离宫收杞梓，华屋富徐陈。〔离宫华<br>屋，皆谓太子也。卞壸议曰：太子所居宫称东宫，不言太子宫者，二宫以东西为<br>称，明是天子之离宫，使太子居之也。《左氏传》楚声子曰：晋大夫皆卿才也，<br>如杞梓皮革，自楚往也。吴质答曹子建书曰：埙箫激於华屋。《魏志》曰：文帝<br>为五官郎将，北海徐幹，广陵陈琳，并见友善。〕平旦上林苑，日入伊水滨。<br>〔其三。言晨夕侍游，良非一所也。《楚辞》曰：平明发兮苍梧。《汉书》曰：<br>梁孝王入朝，侍帝游猎上林中。《论衡》曰：尧时击壤者曰：吾日入而息。《列<br>仙传》曰：王子乔，周灵王太子晋也，游伊雒之间。〕书记既翩翩，赋歌能妙绝。<br>〔魏文帝《与吴质书》曰：公幹五言诗之善者，妙绝时人。元瑜书记翩翩，致足<br>乐之。〕相如恧温丽，子云惭笔札。〔《西京杂记》曰：枚皋文章捷疾，长卿制<br>作淹迟，皆一时之誉。长卿首尾温丽，枚皋时有累句。故知疾行无善迹矣。《方<br>言》曰：恧，惭也。《汉书》曰：楼护与谷永，俱为五侯上客。长安号曰：谷子<br>云之笔札，楼君卿之唇舌。〕骏足思长阪，柴车畏危辙。〔骏足，喻希叔。柴车，<br>自喻也。枣台彦《答杜育诗》曰：矫矫骏足，繁缨朱就。《韩诗外传》齐子曰：<br>臣赖君之赐，驽马柴车，可得而乘也。〕愧兹山阳宴，空此河阳别。〔其四。<br>《魏氏春秋》曰：嵇康寓居山阳县，与向秀游於竹林，号曰七贤。曹植《送应氏<br>诗》曰：亲昵并集送，置酒此河阳。〕平原十日饮，中散千里游。〔平原，赵胜<br>也。《史记》曰：秦昭王闻魏齐在平原君家，遗平原君好书曰：寡人闻君之高义，<br>原与为布衣之交，君幸过寡人，寡人原与君为十日之饮。平原君遂入秦见昭王。<br>干宝《晋纪》曰：初吕安友嵇康，相思则命驾，千里从之。〕渤海方淫滞，宜城<br>谁献酬。〔言己之事竟陵，犹徐、吴之在渤海。《汉书》，渤海郡有南皮县，即<br>徐吴游之所也。《国语》曰：底著淫滞。贾逵曰：淫，久也。陈思王《酒赋》曰：<br>酒有宜城浓醪，苍梧漂清。《毛诗》曰：献酬交错。〕屏居南山下，临此岁方秋。<br>〔屏居南山下，已见上文。《左氏传》卜徒父曰：岁云秋矣。《汉书》路：博德<br>曰：方秋，匈奴马肥，未可与战。《广雅》曰：方，始也。〕惜哉时不与，日暮<br>无轻舟。〔其五。言无轻舟以相从也。贾逵《国语注》曰：惜，痛也。刘越石<br>《赠卢谅诗》曰：时哉不我与。曹子建《赠王仲宣诗》曰：有彼孤鸳鸯，哀鸣无<br>匹俦。我原执此鸟，惜哉无轻舟。〕<br>【赠张徐州稷（五言）】<br>※范彦龙<br>田家樵采去，薄暮方来归。〔《汉书》杨惲曰：田家作苦。张景阳《杂诗》<br>曰：投来倏岸垂，时闻樵采音。《楚辞》曰：薄暮雷电。《广雅》曰：薄，至也。<br>《毛诗》曰：来归自镐。杜预《左氏传注》曰：来者，自外之文也。〕还闻稚子<br>说，有客款柴扉。〔《史记》曰：楚怀王稚子子兰。《吕氏春秋》曰：款门而谒。<br>《高诱》曰：款，叩也。柴扉，即荆扉也。郑玄《礼记注》曰：荜门，荆竹织门<br>也。〕傧从皆珠玳，裘马悉轻肥。〔《吴都赋》曰：傧从奕奕。《广雅》曰：傧，<br>导也。《史记》曰：赵平原君使人於春申君，春申君舍之於上舍。赵使欲夸楚，<br>为玳瑁簪，刀剑并以珠饰之，请春申君客。《论语》子曰：赤之適齐也，乘肥马，<br>衣轻裘。〕轩盖照墟落，传瑞生光辉。〔《说苑》翟璜谓田子方曰：吾禄厚，得<br>此轩盖。又师旷谓晋平公曰：五鼎不当生墟落。应劭《风俗通》曰：诸侯及使者<br>有传信，乃得舍於传耳。今刺史行部车号传车，从事督邮。《周礼》曰：典瑞。<br>郑玄曰：瑞，节信也。〕疑是徐方牧，既是复疑非。〔阮瑀《止欲赋》曰：意谓<br>是而复非。〕思旧昔言有，此道今已微。〔《穀梁传》曰：叔姬归于纪，其不言<br>逆，何也？逆之道微。范甯曰：逆者，非卿也。〕物情弃疵贱，何独顾衡闱。<br>〔《庄子》曰：人之有所不得与，皆物之情也。郭象曰：忧娱在怀，皆物情耳，<br>非理也。《尔雅》曰：疵，痛也。衡闱，衡门也。或以衡闱为弦韦，非也。〕恨<br>不具鸡黍，得与故人挥。〔谢承《后汉书》曰：山阳范式，字巨卿。与汝南张元<br>伯为友，春别京师，以秋为期。至九月十五日，杀鸡作黍。二亲笑曰：山阳去此<br>几千里，何必至。元伯曰：巨卿信士，不失期者。言未绝而巨卿至。韩康伯《周<br>易注》曰：挥，散也。〕怀情徒草草，泪下空霏霏。〔毛苌《诗传》曰：怀，思<br>也。《毛诗》曰：骄人好好，劳人草草。又曰：雨雪霏霏。〕寄书云间雁，为我<br>西北飞。〔《汉书》曰：帝思苏武，使谓单于：天子射上林中得雁，足有系帛书。<br>西北，谓徐州也，在扬州之西北。《舆地志》曰：宋以锺离置徐州，齐以荆州为<br>北徐州也。〕<br>【古意赠王中书（五言）】〔《集》曰：览古，赠王中书融。〕<br>※范彦龙<br>摄官青琐闼，遥望凤皇池。〔王融《答诗题》云：杂体报范通直云。《梁书》<br>曰：云为通直散骑侍郎。《左氏传》韩厥曰：敢告不敏，摄官承乏。《汉旧仪》<br>曰：黄门郎暮入，对青琐门拜。《晋中兴书》曰：荀勖徙中书监，为尚书令，人<br>贺之，乃发恚云：夺我凤皇池，卿诸人何贺我耶？〕谁云相去远？脉脉阻光仪。<br>〔刘桢《赠徐幹诗》曰：谁谓相去远。古诗曰：盈盈一水间，脉脉不得语。《鹦<br>鹉赋》曰：侍君子之光仪。〕岱山饶灵异，沂水富英奇。〔《尚书》曰：海岱及<br>淮惟徐州。又曰：淮沂其义。《汉书》有琅邪郡。《音义》曰：属徐州。《晋书》<br>琅邪王氏之先。《汉纪》曰：秦迁于琅邪之皋虞，后徙于临沂。〕逸翮凌北海，<br>抟飞出南皮。〔徐幹居北海，吴质游南皮，二人皆蒙魏文恩幸，故言地以明之也。<br>郭璞《游仙诗》曰：逸翮思拂霄。杜预《左氏传注》曰：陵，侮也，谓轻易之。<br>《庄子》曰：鹏抟扶摇而上。司马彪曰：抟，圜也。圜飞而上，若扶摇也。〕遭<br>逢圣明后，来栖桐树枝。〔孔安国《尚书传》曰：圣人受命，则凤皇至。郑玄<br>《毛诗笺》曰：凤皇之性，非梧桐不栖。〕竹花何莫莫，桐叶何离离。〔郑玄<br>《毛诗笺》曰：凤皇非竹实不食。《毛诗》曰：葛之覃兮，维叶莫莫。又曰：其<br>桐其椅，其实离离。〕可栖复可食，此外亦何为。〔古诗曰：贱妾拟何为。〕岂<br>如鹪鹩者，一粒有馀赀。〔《鹪鹩赋》曰：巢林不过一枝，每食不过数粒。《苍<br>颉篇》曰：赀，财也。〕<br>【赠郭桐庐出溪口见候余既未至郭仍进村维舟久之郭生方至一首（五言）】<br>〔顾野王《舆地志》曰：桐庐县，吴分富阳之桐庐溪也。刘孝标《集》曰：<br>郭桐庐峙。〕<br>※任彦昇<br>朝发富春渚，蓄意忍相思。〔《汉书》曰：会稽郡富春县。孔安国《尚书传》<br>曰：蓄，积也。〕涿令行春反，冠盖溢川坻。〔范晔《后汉书》曰：滕抚，字叔<br>辅，北海人也。初仕州郡，稍迁为涿令，有文武理用。太守以其能，委任郡职，<br>兼领六县。流爱于民。行春，两白鹿随车，挟毂而行。郭璞《上林赋注》曰：坻，<br>岸也。坻或为湄。〕望久方来萃，悲欢不自持。〔毛苌《诗传》曰：萃，集也。〕<br>沧江路穷此，湍险方自兹。叠嶂易成响，重以夜猿悲。客心幸自弭，中道遇心期。<br>〔《楚辞》曰：聊抑志而自弭。〕亲好自斯绝，孤游从此辞。〔谢灵运诗曰：孤<br>游非情款。苏武诗曰：去去从此辞。〕<br>◎行旅上<br>【河阳县作二首（五言）】<br>※潘安仁〔哀伤赠答，皆潘居陆后，而此在前，疑误也。〕<br>微身轻蝉翼，弱冠忝嘉招。〔岳弱冠举秀才，曹植表曰：身轻蝉翼，恩重丘<br>山。《楚辞》曰：蝉翼为轻也。〕在疚妨贤路，再升上宰朝。〔言己在病以妨贤<br>路也。《毛诗》曰：茕茕在疚。《说苑》楚令尹虞丘子谓庄王曰：臣为令尹，处<br>士不升，妨群贤路。上宰朝，谓司空太尉府。〕猥荷公叔举，连陪厕王寮。〔言<br>以凡猥之才，而荷荐举也。太尉举为郎，已见《闲居赋》。许慎《淮南子注》曰：<br>猥，凡也。《论语》曰：公叔文子之臣大夫僎，与《文子》同昇诸公，子曰：<br>可以为文矣。又曰：陪臣执国命。马融曰：陪，重也，谓家臣也。〕长啸归东山，<br>拥耒耨时苗。〔岳天陵《诗序》曰：岳屏居天陵东山下。《楚辞》曰：临深水而<br>长啸。《说文》曰：耒，手耕曲木。郑玄《周礼注》曰：耨，耘耔也。〕幽谷茂<br>纤葛，峻岩敷荣条。落英陨林趾，飞茎秀陵乔。〔杜预《左氏传注》曰：趾，足<br>也。《尔雅》曰：大阜曰陵。〕卑高亦何常？升降在一朝。〔二者升降，在於倏<br>忽。以喻人之荣辱，亦在须臾。言不足叹也。〕徒恨良时泰，小人道遂消。〔李<br>陵《赠苏武诗》曰：良时不再至。祢衡书曰：衡以良时，散而复合。《周易泰卦》<br>曰：君子道长，小人道消。〕譬如野田蓬，斡流随风飘。〔《商君书》曰：今夫<br>飞蓬遇飘风而行千里，乘风之势也。《鹖冠子》曰：斡流迁徙。如淳《汉书注》<br>曰：斡，转也。〕昔倦都邑游，今掌河朔傜。〔《归田赋》曰：游都邑以永久。<br>《尚书》曰：王次于河朔。〕登城眷南顾，凯风扬微绡。〔郑玄《毛诗笺》曰：<br>顾，视也。《吕氏春秋》曰：南方凯风。《礼记》曰：绡，幕也。郑玄曰：绡，<br>缣也。音消。〕洪流何浩荡，脩芒郁苕峣。〔浩荡或为济荡，音西。郭缘生《述<br>征记》曰：北芒，城北芒岭也。〕谁谓晋京远？室迩身实辽。〔《毛诗》曰：谁<br>谓宋远。又曰：其室则迩，其人甚远。〕谁谓邑宰轻？令名患不劭。〔《左氏传》<br>子产曰：令名，德之舆也。《小雅》曰：劭，美也。〕人生天地间，百岁孰能要？<br>〔古诗曰：人生天地间。又曰：人生年不满百。〕炯如槁石火，瞥若截道飙。<br>〔《尔雅》曰：炯，光也。《毛诗》曰：子有锺鼓，弗击弗考。毛苌曰：考亦击<br>也。槁与考古字通。古乐府诗曰：凿石见火能几时。《说文》曰：瞥，见也。张<br>衡《舞赋》曰：瞥若电灭。古诗曰：人生寄一世，奄忽若飙尘。〕齐都无遗声，<br>桐乡有馀谣。〔《论语》曰：齐景公有马千驷，死之日，人无德而称焉。《汉书》<br>曰：朱邑为桐乡啬夫，廉平不苛。及死，子葬之桐乡，邑人为之起冢立祠也。〕<br>福谦在纯约，害盈犹矜骄。〔《周易》曰：鬼神害盈而福谦。《左氏传》晋成<br>鱄曰：在约思纯。孔安国《尚书传》曰：自贤曰矜。〕虽无君人德，视民庶不<br>恌。〔《毛诗》曰：我有嘉宾，德音孔昭。视民不恌，君子是则是效。毛苌<br>诗曰：恌，偷也。〕<br>日夕阴云起，登城望洪河。〔潘元茂《九锡文》曰：济师洪河。〕川气冒山<br>岭，惊湍激岩阿。归雁映兰畤，游鱼动圆波。〔《史记》曰：楚以弱弓微缴，加<br>归雁之上。《韩诗》曰：宛在水中沚。薛君曰：大渚曰沚。〕鸣蝉厉寒音，时菊<br>耀秋华。〔《礼记》曰：孟秋，寒蝉鸣。《广雅》曰：厉，高也。谓高而急也。<br>《礼记》曰：季秋，菊有黄华。〕引领望京室，南路在伐柯。〔《左氏传》穆叔<br>曰：引领西望。《毛诗》曰：伐柯伐柯，其则不远。〕大夏缅无觌，崇芒郁嵯峨。<br>〔陆机《洛阳记》曰：大夏门，魏明帝所造，有三层，高百尺。韦昭《国语注》<br>曰：缅，犹邈也。郭缘生《述征记》曰：北芒，去大夏门不盈一里。秦嘉诗曰：<br>岩石郁嵯峨。〕揔々都邑人，扰扰俗化讹。〔《楚辞》曰：纷揔々兮九州。<br>王逸曰：揔，聚也。《七发》曰：扰扰若三军之腾装。郑玄《毛诗笺》曰：讹，<br>伪也〕依水类浮萍，寄松似悬萝。〔《淮南子》曰：夫萍树根於水，木树根於土，<br>天地性也。《毛诗》曰：茑与女萝，施于松柏。曹植《杂诗》曰：寄松为女萝，<br>依水如浮萍。〕朱博纠舒慢，楚风被琅邪。〔《汉书》曰：朱博，字子元，杜陵<br>人也。迁琅邪太守，齐部舒缓。敕功曹：官属多裒衣大袑，不中节度，自今掾<br>吏衣皆去地三寸。视事数年，大改其俗，掾吏礼节，皆如楚赵。袑音绍。袑，<br>袴也。〕曲蓬何以直？讬身依丛麻。〔《曾子》曰：蓬生麻中，不扶自直。《汉<br>书》娄护曰：吕公讬身於我。〕黔黎竟何常？政成在民和。〔《史记》曰：秦更<br>名人曰黔首。《左氏传》季梁曰：民和而神降之福。〕位同单父邑，愧无子贱歌。<br>〔《吕氏春秋》曰：宓子贱治单父，弹鸣琴，身不下堂而单父治。〕岂敢陋微官，<br>但恐忝所荷。<br>【在怀县作二首（五言）】<br>潘安仁<br>南陆迎脩景，朱明送末垂。〔《续汉书》曰：日行南陆谓之夏。《淮南子》<br>曰：仲夏至脩。《毛诗》曰：夏之日。毛苌曰：言时长也。《尔雅》曰：夏为朱<br>明。末垂，犹末也。崔骃《临洛观赋》曰：迎夏之首，末春之垂。〕初伏启新节，<br>隆暑方赫羲。〔崔寔《四民月令》曰：六月初伏，荐麦瓜于祖祢。贾谊《旱云赋》<br>曰：隆暑盛其无聊。繁钦《柳树赋》曰：翳炎夏之白日，救隆暑之赫羲。《思玄<br>赋注》曰：赫羲，盛也。〕朝想庆云兴，夕迟白日移。〔迟，犹思也。〕挥汗辞<br>中宇，登城临清池。〔《史记》苏秦曰：挥汗成雨。贾逵《国语注》曰：挥，洒<br>也。《楚辞》曰：爨土鬵于中宇。〕凉飙自远集，轻襟随风吹。灵圃耀华果，通<br>衢列高椅。〔灵圃，犹灵囿也。《东征赋》曰：导通衢之大道。椅，梓属。〕瓜<br>瓞蔓长苞，姜芋纷广畦。〔《韩诗》曰：绵绵瓜瓞。薛君曰：瓞，小瓜也。毛苌<br>《诗传》曰：苞。本也。刘熙《孟子注》曰：今俗以五十亩为大畦也。〕稻栽肃<br>仟仟，黍苗何离离。〔《礼记》曰：故栽者培之，凡莳草谓之栽也。《广雅》曰：<br>芊芊，茂也。《毛诗》曰：彼黍离离，彼稷之苗。〕虚薄乏时用，位微名日卑。<br>〔朝子曰：工商游食之民少而名卑。〕驱役宰两邑，政绩竟无施。自我违京辇，<br>四载迄于斯。〔胡广《汉官解故注》曰：毂下，谕在辇毂之下，京城之中也。<br>《诗》曰：以迄于今。《毛诗》曰：迄，至也。〕器非廊庙姿，屡出固其宜。<br>〔《慎子》曰：廊庙之材，非一木之枝。《史记》曰：贤人深谋於廊庙。《孙卿<br>子》曰：君道行，则万物皆得其宜也。〕徒怀越鸟志，眷恋想南枝。〔古诗曰：<br>越鸟巢南枝。〕春秋代迁逝，四运纷可喜。〔《楚辞》曰：春与秋其代序。《庄<br>子》曰：黄帝曰：阴阳四时，运行各得其序。《楚辞》曰：绿叶素荣，纷其可喜。〕<br>宠辱易不惊，恋本难为思。〔《老子》曰：宠辱若惊，何谓宠辱，宠为下？得之<br>若惊，失之若惊，是谓宠辱若惊。《礼记》曰：太公封於营丘，比及五世，皆反<br>葬於周。君子乐其所自生，礼不忘其本。〕<br>我来冰未泮，时暑忽隆炽。〔《毛诗》曰：我来自东。又曰：迨冰未泮。〕<br>感此还期淹，叹彼年往驶。〔《楚辞》曰：年洋洋而日往。〕登城望郊甸，游目<br>历朝寺。〔《楚辞》曰：忽返顾以游目。《风俗通》曰：今尚书御史所止，皆曰<br>寺也。〕小国寡民务，终日寂无事。〔《老子》曰：小国寡民。陆贾《新语》曰：<br>君子之治也，混然无事，寂然无声。〕白水过庭激，绿槐夹门植。〔郑玄《周礼<br>注》曰：植，根生之属也。〕信养非吾土，只搅怀归志。〔《登楼赋》曰：虽信<br>美而非吾土。《毛诗》曰：秖搅我心。《孟子》曰：浩然有归志。〕卷然顾巩<br>洛，山川邈离异。〔《孔丛子》歌曰：眷然顾之，惨焉心悲。郑玄《毛诗笺》曰：<br>回首曰顾。巩洛，岳父坟茔所在也。《汉书》曰：颍川北近巩洛。坟茔，已见<br>《西征赋》。《楚辞》曰：终免独离异。〕原言旋旧乡，畏此简书忌。〔《毛诗》<br>曰：原言思子。又曰：岂不怀归，畏此简书。毛苌曰：简书，戒命也。〕祇奉社<br>稷守，恪居处职司。〔《论语》：子路使子羔为费宰，子路曰：有民人焉，有社<br>稷焉。《左氏传》公鉏曰：敬恭朝久，恪居官次。〕<br>【迎大驾（五言）】<br>〔王隐《晋书》曰：东海王越从大驾讨邺，军败。永康二年，越率天下甲士<br>三万人，奉迎大驾还洛。〕<br>※潘正叔<br>南山郁岑崟，洛川迅且急。青松荫脩岭，绿蘩被广隰。〔《尔雅》曰：蘩，<br>皤蒿也。〕朝日顺长涂，夕暮无所集。〔《毛诗》曰：顺彼长道。魏武帝《短歌<br>行》曰：暮无所宿栖。〕归云乘幰浮，凄风寻帷入。〔傅毅《七激》曰：仰归云，<br>愬游风。《说文》曰：乘，覆也。帷，车饰也。《子虚赋》曰：张翠帷，建羽盖。<br>然此虽无翠羽，而盖即同也。〕道逢深识士，举手对吾揖。〔《王命论》曰：超<br>然远览，渊然深识。〕世故尚未夷，崤函方崄涩。〔假为深识之言也。《国语》<br>桓公问於史伯曰：王室多故。郑玄《周礼注》曰：故，灾祸也。孔安国《尚书传》<br>曰：夷，平也。《战国策》苏武曰：秦东有崤函之固。〕狐貍夹两辕，豺狼当路<br>立。〔《汉书》侯文谓孙宝曰：豺狼当路，不宜复问狐貍。〕翔凤婴笼槛，骐骥<br>见维絷。〔翔凤骐骥，皆喻贤也。《楚辞》曰：骐骥伏匿而不见，凤皇高飞而不<br>下。《鹦鹉赋》曰：顺笼槛以俯仰。《毛诗》曰：絷之维之。〕俎豆昔尝闻，军<br>旅素未习。〔《论语》曰：卫灵公问阵於孔子，孔子对曰：俎豆之事，则尝闻之<br>矣，军旅之事，未之学也。郑玄《丧服注》曰：素，犹故也。〕且少停君驾，徐<br>待干戈戢。〔既假为彼人之辞，故自谓为君也。《毛诗》曰：载戢干戈。〕<br>【赴洛二首（五言）】<br>〔《集》云：此篇赴太子洗马时作。下篇云东宫作，而此同云赴洛，误也。〕<br>※陆士衡<br>希世无高符，营道无烈心。〔《庄子》，原宪谓子贡曰：夫希世而行，比周<br>而友，宪不忍为也。《汉书·音义》：希世，随世也。《礼记》曰：儒有合志同<br>方，营道同术。〕靖端肃有命，假楫越江潭。〔《国语》祁午见范宣子曰：若能<br>靖端诸侯，使服听命於晋国。《周易》曰：大君有命。《说文》曰：越，渡也。<br>《楚辞》曰：游於江潭。〕亲友赠予迈，挥泪广川阴。〔《家语》公父文伯卒，<br>敬姜曰：二三妇无挥涕。王肃曰：挥涕者，泪以手挥之。〕抚膺解携手，永叹结<br>遗音。〔《列子》曰：抚膺而恨。《毛诗》曰：携手同行。又曰：寤寐永叹。曹<br>子建杂诗曰：翘思慕远人，原欲讬遗音。〕无迹有所匿，寂漠声必沈。〔言分诀<br>之后，形声俱没。视之无迹，而形有所匿。听之寂寞，而其声必沈也。《吕氏春<br>秋》曰：作则有所匿其涂也。《淮南子》曰：寂寞，音之主也。迹或为积，非也。〕<br>肆目眇不及，缅然若双潜。〔高诱《淮南子注》曰：肆，尽也。《毛诗》曰：瞻<br>望不及。缅，已见上文。〕南望泣玄渚，北迈涉长林。〔《西京赋》曰：海若游<br>於玄渚。〕谷风拂脩薄，油云翳高岑。〔王逸《楚辞注》曰：草木交曰薄。《孟<br>子》曰：油然作云。〕亹亹孤兽骋，嘤嘤思鸟吟。〔亹亹，走貌也。曹子建诗曰：<br>孤兽走索群。《毛诗》曰：鸟鸣嘤嘤。〕感物恋堂室，离思一何深。〔感物，已<br>见上文。曹子建《杂诗》曰：离思一何深。〕伫立忾我叹，寤寐涕盈衿。〔毛诗<br>曰：伫立以泣。又曰：慨我寤叹。〕惜无怀归志，辛苦谁为心？〔归志，已见上<br>文。〕<br>羁旅远游宦，讬身承华侧。〔谓为太子洗马也。《左氏传》陈敬仲曰：羁旅<br>之臣。《汉书》薄昭书曰：游宦事人。范晔《后汉书》，王常曰：臣讬身陛下。<br>陆机《洛阳记》曰：太子宫有承华门。〕抚剑遵铜辇，振缨尽祗肃。〔《左氏传》<br>曰：子朱怒，抚剑从之。铜辇，太子车饰，未详所见。《汉书》匡衡曰：祗肃旧<br>礼。铜或为彫。〕岁月一何易，寒暑忽已革。载离多悲心，感物情凄恻。〔《毛<br>诗》曰：二月初吉，载离寒暑。〕慷慨遗安愈，永叹废餐食。〔《东京赋》曰：<br>膺多福以安愈。永叹，已见上文。《列子》曰：杞国有人，忧天崩，废寝食。蔡<br>琰诗曰：饥当食兮不能餐。〕思乐乐难诱，曰归归未克。〔《国语》楚：蓝尹亹<br>曰：饮食思礼，同宴思乐。《毛诗》云：曰归曰归，岁亦暮止。〕忧苦欲何为？<br>缠绵胸与臆。〔《列子》曰：卑辱则忧苦。张叔《与任彦坚书》曰：缠绵恩好，<br>庶蹈高踪。《登楼赋》曰：气交愤於胸臆。〕仰瞻陵霄鸟，羡尔归飞翼。〔高诱<br>《淮南子注》曰：羡，原也。《毛诗》曰：弁彼<imgheight=32width=32border=0src=/bzk/QPDL.bmp>斯，归飞提提。〕<br>【赴洛道中作二首（五言）】<br>※陆士衡<br>总辔登长路，呜咽辞密亲。〔《家语》孔子曰：善御者正身以总辔。蔡琰诗<br>曰：行路亦呜咽。薛君《韩诗章句》曰：呜，叹辞也。毛苌《诗传》曰：咽，忧<br>不能息也。〕借问子何之？世网婴我身。〔江伟《答军司马诗》曰：羁絷系世网，<br>维进退准绳。《说文》曰：婴，绕也。〕永叹遵北渚，遗思结南津。〔永叹，已<br>见上文。秦嘉《赠妇诗》曰：遗思致款诚。〕行行遂已远，野途旷无人。〔《周<br>礼》曰：野涂五轨。《楚辞》曰：野寂寞其无人。〕山泽纷纡馀，林薄杳阡眠。<br>〔《上林赋》曰：纡馀逶迤。《楚辞》曰：远望兮阡眠。〕虎啸深谷底，鸡鸣高<br>树巅。〔《淮南子》曰：虎啸而谷风至。《乐录》曰：鸡鸣高树巅。〕哀风中夜<br>流，孤兽更我前。悲情触物感，沈思郁缠绵。〔缠绵，已见上文。〕伫立望故乡，<br>顾影凄自怜。〔伫立，已见上文。丁仪《寡妇赋》曰：贱妾茕茕，顾影为俦。<br>《楚辞》曰：私自怜兮何极。〕<br>远游越山川，山川脩且广。〔《楚辞》曰：原轻举而远游。秦嘉妻徐氏《答<br>嘉书》曰：高山岩岩，而君是越。〕振策陟崇丘，案辔遵平莽。〔秦嘉诗曰：过<br>辞二亲墓，振策陟长衢。《汉书》曰：天子案辔徐行。《方言》曰：草，南楚谓<br>之莽。〕夕息抱影寐，朝徂衔思往。〔《楚辞》曰：廓抱影而独倚。〕顿辔倚嵩<br>岩，侧听悲风响。〔顿，犹舍也。《尔雅》曰：嵩，高也。〕清露坠素辉，明月<br>一何朗！抚几不能寐，振衣独长想。〔《新序》曰：老古振衣而起。《舞赋》曰：<br>游心无垠，远思长想。〕<br>【吴王郎中时从梁陈作一首（五言）】<br>※陆士衡<br>在昔蒙嘉运，矫迹入崇贤。〔孙放诗曰：矫迹步玄闱。《东京赋》曰：昭仁<br>惠於崇贤。薛综曰：立崇贤门於东也。〕假翼鸣凤条，濯足升龙渊。〔应璩《与<br>刘公幹书》曰：鹑鷃栖翔凤之条，鼋鼍游升龙之川，识真者所为愤结也。〕玄冕<br>无丑士，冶服使我妍。〔《周礼》曰：大夫玄冕。〕轻剑拂鞶厉，长缨丽且鲜。<br>〔《礼记》曰：男鞶，革也。《毛诗》曰：垂带而厉。毛苌曰：厉，带之垂者。<br>郑玄曰：鞶必垂厉以为饰。《韩子》曰：邹君好长缨，左右皆服长缨也。〕谁谓<br>伏事浅，契阔逾三年。〔《周礼》：大司徒颁职事，十有二曰服事。郑司农曰：<br>服事，谓为公家服事也。服与伏同，古字通。《毛诗》曰：死生契阔。〕薄言肃<br>后命，改服就藩臣。〔《毛诗》曰：薄言旋归。《左氏传》曰：宰孔谓齐侯曰：<br>且有后命，无下拜。《汉书》曰：吴王濞稍失藩臣礼。〕夙驾寻清轨，远游越梁<br>陈。〔《毛诗》曰：星言夙驾。《广雅》曰：轨，道也。远游，已见上文。〕感<br>物多远念，慷慨怀古人。〔《毛诗》曰：我思古人，实获我心。〕<br>【始作镇军参军经曲阿作一首（五言）】<br>〔臧荣绪《晋书》曰：宋武帝行镇军将军。〕<br>※陶渊明〔沈约《宋书》曰：陶潜，字渊明，或云字元亮，浔阳人。少有高<br>趣，为镇军建威参军，后为彭泽令。解印绶去职，卒於家。〕<br>弱龄寄事外，委怀在琴书。〔《晋中兴书》简文诏曰：会稽王英秀玄虚，神<br>栖事外。郑玄《仪礼注》曰：委，安也。刘歆《遂初赋》曰：玩琴书以条畅。〕<br>被褐欣自得，屡空常晏如。〔《家语》曰：原宪衣冠弊，并日而食蔬，衎然有自<br>得之志。《论语》子曰：回也其庶乎，屡空。《汉书》曰：杨雄家产不过十金，<br>室无檐石之储，晏如也。〕时来苟宜会，宛辔憩通衢。〔卢子谅《答魏子悌诗》<br>曰：遇蒙时来会。宛，屈也。言屈长往之驾，息於通衢之中。通衢，喻仕路也。<br>毛苌《诗传》曰：憩，息也。通衢，已见上文。〕投策命晨旅，暂与园田疏。<br>〔《七命》曰：夸父为之投策。〕眇眇孤舟游，绵绵归思纡。〔《楚辞》曰：安<br>眇眇兮，无所归薄。又曰：缥绵绵之不可纡。王逸曰：绵绵，细微之思，难断绝<br>也。〕我行岂不遥，登降千里馀。目倦脩涂异，心念山泽居。〔仲长子《昌言》<br>曰：古之隐士，或夫负妻戴以入山泽。〕望云惭高鸟，临水愧游鱼。〔言鱼鸟咸<br>得其所，而己独违其性也。《文子》曰：高鸟尽而良弓藏。《大戴礼》曰：鱼游<br>於水，鸟飞于云。〕真想初在衿，谁谓形迹拘。〔《淮南子》曰：全性保真，不<br>亏其身。《老子》曰：脩之於身，其德乃真。王逸《楚辞注》曰：保真，守玄默<br>也。〕聊且凭化迁，终反班生庐。〔庄子谓惠子曰：孔子行年六十化。郭象曰：<br>与时俱化也。班固《幽通赋》曰：终保己而贻则，里上仁之所庐。《汉书》曰：<br>班彪与从兄嗣，共游学，家有赐书，杨子云已下，莫不造门。〕<br>【辛丑岁七月赴假还江陵夜行涂口一首（五言）】<br>〔沈约《宋书》曰：潜自以曾祖晋世宰辅，不复屈身后代。自高祖王业渐隆，<br>不复肯仕，所著文章，皆题年月。义熙已前，则书晋氏年号，自永初已来，唯云<br>甲子而已。《江图》曰：自沙阳县下流一百一十里，至赤圻，赤圻二十里至涂口<br>也。〕<br>※陶渊明<br>闲居三十载，遂与尘事冥。〔《汉书》曰：司马相如称疾闲居。尘事，尘俗<br>之事也。郭象《庄子注》曰：凡非真，皆尘垢矣。《说文》曰：冥，窈也。又曰：<br>窈，深远也。〕诗书敦宿好，林园无世情。〔《左氏传》赵襄曰：郄縠悦礼乐而<br>敦诗书。《缠子》董无心曰：无心，鄙人也。不识世情。〕如何舍此去，遥遥至<br>西荆。〔西荆州也。时京都在东，故谓荆州为西也。〕叩枻新秋月，临流别友生。<br>〔《楚辞》曰：渔父鼓枻而去。王逸曰：叩船舷也。《楚辞》曰：临流水而太息。<br>《毛诗》曰：虽有兄弟，不如友生。〕凉风起将夕，夜景湛虚明。昭昭天宇阔，<br>皛皛川上平。〔《淮南子》曰：甘瞑于大霄之宅，觉视于昭昭之宇。李颙《离思<br>篇》曰：烈烈寒气严，寥寥天宇清。《说文》曰：通白曰皛。皛，明也。〕怀役<br>不遑寐，中宵尚孤征。〔《毛诗》曰：不遑假寐。〕商歌非吾事，依依在耦耕。<br>〔《淮南子》曰：甯戚，商歌车下，而桓公慨然而悟。许慎曰：甯戚，卫人。闻<br>齐桓公兴霸，无因自达，将车自往。商，秋声也。《庄子》卞：随曰：非吾事也。<br>《论语》曰：长沮桀溺耦而耕。〕投冠旋旧墟，不为好爵荣。〔《周易》曰：我<br>有好爵，吾与尔縻之。〕养真衡茅下，庶以善自名。〔曹子建《辩问》曰：君子<br>隐居以养真也。衡门，茅茨也。范哗《后汉书》马援曰：吾从弟少游曰：士生一<br>时，乡里称善人，斯可矣。郑玄《礼记注》曰：名，令闻也。〕<br>【永初三年七月十六日之郡初发都一首（五言）】<br>〔沈约《宋书》曰：高祖永初三年五月崩，少帝即位。出灵运为永嘉郡守，<br>少帝犹未改元，故云永初。〕<br>※谢灵运<br>述职期阑暑，理棹变金素。〔《尚书大传》曰：古者诸侯之於天子，五年一<br>朝，朝见其身，述其职。述其职者，述其所职也。《汉书·王吉传》邵公述职，<br>舍於棠下，而听断焉。潘岳《悼亡诗》曰：溽暑随节阑。阑，犹尽也。金素，秋<br>也。秋为金而色白，故曰金素也。《汉书》曰：西方，金也。刘桢书曰：肃以素<br>秋则落也。〕秋岸澄夕阴，火旻团朝露。〔火，大火也。《毛诗》曰：七月流火。<br>《尔雅》曰：秋为旻天。《毛诗》曰：野有蔓草，零露团兮。〕辛苦谁为情，游<br>子值颓暮。〔陆机《赴洛诗》曰：辛苦谁为心。《楚辞》曰：岁曶曶其若颓。〕<br>爱似庄念昔，久敬曾存故。〔言游子多悲，触物增恋，爱其似者。若庄生之念畴<br>昔，久而愈敬，类曾子之存故交。《庄子》曰：夫越之流人，去国旬月，见所尝<br>见於国中喜，及期年也，见似人者而喜矣。《论语》曰：晏平仲善与人交，久而<br>敬之。《韩诗外传》曰：子夏过曾子，曰：入食。子夏曰：不为公费乎？曾子曰：<br>有三费，饮食不在其中。子夏曰：敢问三费。曾子曰：少而学，长而忘之，一费<br>也。事君有功，轻而负之，二费也。久友交而中绝，此三费也。〕如何怀土心，<br>持此谢远度。〔此谓怀土也。言如何同彼怀土之心，持此弥惭远度也。《楚辞》<br>曰：远度世以忘归。《思玄赋》曰：原得远度以自娱。〕李牧愧长袖，郤克惭鵕<br>步。〔言手足有疾，故或愧或惭也。《战国策》曰：武安君李牧至赵，王使韩苍<br>数之曰：将军战胜，王觞将军，将军为寿於前，捭匕首，当死。武安君曰：身大<br>臂短，不能及地，起居不敬，恐获死罪於前，故使工人为木杖，以接手上。若弗<br>信，请视之。《说文》曰：捭，两手击也。《左氏传》曰：使郤克徵会于齐，顷<br>公帷妇人使观之。郤子登，妇人笑於房。杜预曰：跛而登阶，故笑也。《魏都赋》<br>曰：邯郸鵕步。〕良时不见遗，丑状不成恶。〔言虽有疾，皆不见弃遗也。良时，<br>已见上文。《左氏传》曰：鬷蔑恶。杜预曰：恶，貌丑也。〕曰余亦支离，依方<br>早有慕。〔《庄子》曰：支离疏者，颐隐於齐，肩高於顶，会撮指天，五管在上，<br>两髀为胁。《七贤音义》曰：形体离，不全正也，名疏。《庄子》曰：子桑户、<br>孟子反、子琴张三人相与友。子桑户死，孔子使子贡往待事，或鼓琴相和而歌。<br>子贡反，以告孔子。孔子曰：彼游方之外者也，而丘游方之内者也。子贡曰：夫<br>子何方之依？曰：丘，天之戮民也。郭象曰：以方内为桎梏，明所贵在方外，夫<br>游外者依内。司马彪曰：方，常也。言彼游心於常教之外也。《汉书·郊祀歌》<br>曰：天地并况，惟予有慕。会音括。〕生幸休明世，亲蒙英达顾。〔《左氏传》<br>王孙满曰：德之休明。英达，谓庐陵王也。〕空班赵氏璧，徒乖魏王瓠。〔言见<br>珍同乎赵璧，为用而乖魏瓠，言无所施也。杜预《左氏传注》曰：班，次也。赵<br>氏璧，已见卢谌览古诗。《庄子》曰：惠子谓庄子曰：魏王贻我大瓠之种。我树<br>之成，而实五石，以盛水浆，其坚不自举，剖之以为瓢，则瓠落无所容。非不枵<br>然大也，吾为其无用，掊之。《庄子》曰：夫子固拙於用大矣，何不能摅以为大<br>樽，而浮乎江湖？司马彪曰：瓠，布濩。落，零落也。枵然，大貌。掊，谓击破<br>之也。喻庄子之言大也，若巨瓠之无施也。一，瓠落，大貌。〕从来渐二纪，始<br>得傍归路。〔孔安国《尚书传》曰：十二年曰纪言欲之郡，必涂经始宁，故曰归<br>路。〕将穷山海迹，永绝赏心悟。〔言今远游，将穷山海之迹，赏心之对，於此<br>长乖。郑玄《毛诗笺》曰：晤，对也。〕<br>【过始宁墅（五言）】<br>〔沈约《宋书》曰：灵运父祖并，葬始宁县，并有故宅及墅。遂脩营旧业，<br>极幽居之美。《水经注》曰：始宁县西，本上虞之南乡也。〕<br>※谢灵运<br>束发怀耿介，逐物遂推迁。〔《韩诗外传》曰：夫人，为父者必全其身体。<br>及其束发，属授明师，以成其材。《楚辞》曰：独耿介而不随兮，愿慕先圣之遗<br>教。《庄子》曰：惠施之才，逐万物而不反。《尚书》王曰：惟民生厚，因物有<br>迁。〕违志似如昨，二纪及兹年。〔《广雅》曰：违，背也。杨雄《解嘲》曰：<br>历览者兹年矣。〕淄磷谢清旷，疲薾惭贞坚。〔《论语》子曰：不曰坚乎，<br>磨而不磷。不曰白乎，涅而不淄。《苍颉篇》曰：旷，疏旷也。《庄子》曰：<br>薾然疲而不知所归。司马彪曰：薾，极貌也。〕拙疾相倚薄，还得静者<br>便。〔拙，谓拙宦也。《闲居赋》曰：巧诚有之，拙亦宜然。韩康伯《周易注》<br>曰：薄，谓相附也。《论语》曰：智者动，仁者静。〕剖竹守沧海，枉帆过旧山。<br>〔《汉书》曰：初与郡守为使符。《说文》曰：符，信。汉制以竹，分而相合。〕<br>山行穷登顿，水涉尽洄沿。〔《尔雅》曰：逆流而上曰溯洄。孔安国《尚书传》<br>曰：顺流而下曰沿。〕岩峭岭稠叠，洲萦渚连绵。〔《广雅》曰：峭，高也。又<br>曰：稠，概也。《三辅故事》曰：连绵四百馀里。〕白云抱幽石，绿筱媚清涟。<br>〔清涟，已见上文。〕葺宇临回江，筑观基曾巅。〔《洞箫赋》曰：回江流川，<br>而溉其山。《春秋运斗枢》曰：山者，地基也。〕挥手告乡曲，三载期归旋。<br>〔刘越石《扶风歌》曰：挥手长相谢。《说文》曰：挥，奋也。《燕丹子》夏扶<br>曰：士无乡曲之誉，则未与论行。三载黜陟幽明，故以为限。〕且为树枌槚，<br>无令孤原言。〔《左氏传》曰：初，季孙为己树六槚於蒲圃东门之外。杜预曰：<br>槚，欲自为榇也。〕<br>【富春渚（五言）】<br>※谢灵运<br>宵济渔浦潭，旦及富春郭。〔《吴郡记》曰：富春东三十里有渔浦。〕定山<br>缅云雾，赤亭无淹薄。〔《吴郡缘海四县记》曰：钱唐西南五十里有定山，去富<br>春又七十里，横出江中。涛迅迈以避山难，辰发钱唐，巳达富春。赤亭，定山东<br>十馀里。王逸《楚辞注》曰：泊，止也。薄，与泊同。〕溯流触惊急，临圻阻参<br>错。〔溯流，已见上文。《埤苍》曰：碕，曲岸头也。碕与圻同。参错谓<br>碕岸之险。参差交错也。〕亮乏伯昏分，险过吕梁壑。〔《列子》曰：列御寇<br>为伯昏无人射，引之盈贯，措柸水其肘上。伯昏无人曰：是射之射，非不射之<br>射也。当与汝登高山，履危石，临百仞之泉，若能射乎，於是无人遂登高山，履<br>危石，临百仞之泉，背逡巡，足二分垂在外，揖御寇而进。御寇伏地，汗流至踵，<br>伯昏无人曰：夫至人者，上闚青天，下潜黄泉，挥斥八极，神气不变。今汝怵然<br>有恂目之志，尔於中殆矣夫。分，犹节也。《列子》曰：孔子观於吕梁，悬水三<br>十仞，流沫三十里，鼋鼍鱼鳖之不能游也。〕洊至宜便习，兼山贵止托。〔<br>《周易》曰：水洊至，习坎。王弼曰：重险悬绝，故水洊至也。不以坎为隔<br>绝，相仍而至。习乎坎者也。习，谓便习之也。《周易》曰：兼山，艮。又曰：<br>艮其止，止其所也。〕平生协幽期。沦踬困微弱。久露干禄请，始果远游诺。<br>〔《论语》曰：子张学干禄。果，犹遂也。郑玄《毛诗笺》曰：诺，应辞也。然<br>古者请於君，君许，则尽诺以报之。〕宿心渐申写，万事俱零落。〔赵壹《报羊<br>陟书》曰：惟君明叡，平斯宿心。《庄子》曰：致命尽情，天地乐而万事销亡。<br>《楚辞》曰：惟草木之零落。〕怀抱既昭旷，外物徒龙蠖。〔《庄子》苑风谓谆<br>芒曰：原闻神人。谆芒曰：上神乘光，与形灭亡，此谓昭旷。《说文》曰：旷，<br>明也。《周易》曰：尺蠖之屈，以求伸也。龙蛇之蛰，以存身也。〕<br>【七里濑（五言）】〔《甘州记》曰：桐庐县有七里濑。濑下数里，至严陵<br>濑。〕<br>※谢灵运<br>羁心积秋晨，晨积展游眺。〔《尔雅》曰：展，適也。郭璞曰：得自申展，<br>皆適意。〕孤客伤逝湍，徒旅苦奔峭。〔曹植《九咏》曰：何孤客之可悲。《淮<br>南子》曰：岸峭者必陀。许慎曰：陀落也。然奔亦落也。《入彭蠡湖口诗》曰：<br>圻岸屡崩奔，与此同也。〕石浅水潺湲，日落山照曜。〔《楚辞》曰：观流水兮<br>潺湲。《杂字》曰：潺湲，水流貌也。《毛诗》曰：羔裘如膏，日出有曜。毛苌<br>曰：日出照曜然，见其如膏也。〕荒林纷沃若，哀禽相叫啸。〔《毛诗》曰：桑<br>之未落，其叶沃若。《海赋》曰：更相叫啸，诡色殊音。〕遭物悼迁斥，存期得<br>要妙。〔《广雅》曰：斥，推也。《老子》曰：湛兮似或存。王弼曰：和光而不<br>汙其体，同尘而不渝其真。不亦湛兮，似或存兮。《庄子》曰：此之谓要妙也。〕<br>既秉上皇心，岂屑末代诮。〔《庄子》曰：监照下土，天下载之，此谓上皇。王<br>逸《楚辞注》曰：屑，顾也。刘向雅《琴赋》曰：末世镇才兮智孔寡。〕目睹严<br>子濑，想属任公钓。〔《后汉书》曰：严光，字子陵。光武除为谏大夫，不屈，<br>耕於富春山。后人名其钓处为严陵濑。《庄子》曰：任公子为大钩巨纶，五十犗<br>以为饵，蹲会稽，投竿东海。旦旦而钓，期年不得鱼。已而大鱼食之，牵巨钩，<br>陷没而下，惊扬而奋鬐，白波若山。任公子得若鱼，离而腊之，自制河以东，苍<br>梧以北，莫不餍若鱼也。〕谁谓古今殊，异世可同调。〔郭象《庄子注》曰：人<br>性有变，古今不同。《乐稽耀嘉》曰：圣人虽生异世，其心意同如一也。调，犹<br>运也，谓音声之和也。〕<br>【登江中孤屿（五言）】〔永嘉江也。〕<br>※谢灵运<br>江南倦历览，江北旷周旋。〔《长门赋》曰：贯历览其中操，周旋，已见上<br>文。〕怀杂道转迥，寻异景不延。〔《尔雅》曰：迥，远也。又曰：延，长也。〕<br>乱流趋正绝，孤屿媚中川。〔《尔雅》曰：水正绝流曰乱。刘渊林《吴都赋》注<br>曰：屿，海中洲，上有山石。〕云日相辉映，空水共澄鲜。表灵物莫赏，蕴真谁<br>为传。〔郑玄《礼记注》曰：表明也，谓显明之也。马融《论语注》曰：蕴，藏<br>也。《说文》曰：真，仙人变形也。〕想像昆山姿，缅邈区中缘。〔《楚辞》曰：<br>思旧故而想像。《列仙传》曰：西王母，神人名。王母在昆仑山。司马相如《大<br>人赋》曰：迫区中之隘陕。〕始信安期术，得尽养生年。〔《列仙传》曰：安期<br>生，琅邪阜乡人，自言千岁。《文子》曰：静漠恬淡，所以养生也。《庄子·养<br>生篇》曰：可以尽年。郭象曰：养生非求过分，盖全理尽年而已。〕<br>【初去郡（五言）】〔沈约《宋书》曰：灵运在郡一周。称疾去职。〕<br>※谢灵运<br>彭薛裁知耻，贡公未遗荣。〔《汉书》曰：彭宣，字子佩，淮阳人也。迁御<br>史大夫，转为大司空。王莽秉政专权，宣上书乞骸骨，归乡里。又曰：薛广德，<br>字长卿，沛郡人也。为御史大夫，乞骸骨。班固《汉书》彭薛平当述曰：广德当<br>宣，近於知耻。《汉书》：贡禹，字少卿，琅耶人也。为光禄大夫，上书乞骸骨。<br>锺会有遗荣赋。〕或可优贪竞，岂足称达生。〔《楚辞》曰：皆竞进以贪楚。<br>《庄子》曰：达生之情者傀，达於知者胥。司马彪曰：傀读曰：瑰。瑰，大也。<br>情在，故曰大也。胥，多智也。〕伊余秉微尚，拙讷谢浮名。〔《礼记》孔子曰：<br>耻名之浮於行也。〕庐园当栖岩，卑位代躬耕。〔嵇康绝交书曰：子房之岩栖。<br>《列女传》黔娄先生妻曰：先生安天下之卑位。《礼记》曰：夫禄足以代其耕。〕<br>顾己虽自许，心迹犹未并。〔《庄子》曰：夫神者不自许也。〕无庸妨周任，有<br>疾像长卿。〔《论语》子曰：周任有言曰：陈力就列，不能者止。《汉书》曰：<br>司马长卿有消渴疾，常称疾闲居，不慕官爵。〕毕娶类尚子，薄游似邴生。〔嵇<br>康《高士传》曰：尚长，字子平，河内人。隐避不仕，为子嫁娶毕，敕家事断之，<br>勿复相关，当如我死矣。嵇康书亦云尚子平。范晔《后汉书》曰：向长，字子平，<br>男娶女嫁既毕，乃敕断家事。尚向不同，未详孰是。班固《汉书》曰：邴曼容养<br>志自修，为官不肯过六百石，辄自免去。〕恭承古人意，促装反柴荆。〔《越绝<br>书》曰：恭承嘉惠。《思玄赋》曰：简元辰而促装。柴荆已见上文。〕牵丝及元<br>兴，解龟在景平。〔牵丝，初仕。解龟，去官也。臧荣绪《晋书》曰：安帝即位，<br>改元曰元兴。灵运初为琅耶王大司马行军参军。沈约《宋书》曰：少帝即位，改<br>元曰景平。应璩诗曰：不误牵朱丝，三署来相寻。《汉书》曰：薛宣为左冯翊，<br>高阳令杨湛，解印绶付吏。又曰：黄金印，龟钮，文曰章。〕负心二十载，於今<br>废将迎。〔嵇康幽愤诗曰：内负宿心。《文子》曰：圣人若镜，不将不迎。《尔<br>雅》曰：将，送也。〕理棹遄还期，遵渚骛脩坰。〔潘岳《在怀县诗》曰：感此<br>还期淹。遄，速也。陆机《越洛诗》曰：永叹遵北渚。《尔雅》曰：林外曰坰。〕<br>溯溪终水涉，登岭始山行。野旷沙岸净，天高秋月明。憩石挹飞泉，攀林搴落英。<br>〔毛苌《诗传》曰：挹，斟也。王逸《楚辞注》曰：搴，采取也。〕战胜臞者<br>肥，止监流归停。〔战，明贵不如义。止鉴，明语不如嚜也。《韩子》子夏曰：<br>吾入见先王之义，则荣之。出见富贵，又荣之。二者战于胸臆，故臞。今见先<br>王之义战胜，故肥也。《尔雅注》曰：臞，肉之瘦也。《文子》曰：莫监於流<br>潦，而监於止水，以其保心而不外荡也。《苍颉篇》曰：亭，定也。停与亭同，<br>古字通。〕即是羲唐化，获我击壤声。〔羲，庖羲也。唐，唐尧也。周处《风土<br>记》曰：击壤者，以木作之，前广后锐，长四尺三寸，其形如履。将戏，先侧一<br>壤於地，遥於三四十步，以手中壤击之，中者为上部。《论衡》曰：尧时百姓无<br>事，有五十之民，击壤於涂，观者曰：大哉尧之德也。击壤者曰：吾日出而作，<br>日入而息，凿井而饮，耕田而食，尧何力於我也。〕<br>【初发石首城（五言）】<br>〔沈约《宋书》曰：灵运陈疾东归，会稽太守孟顗乃表其异志。灵运驰往京<br>都，诣阙上表，太祖知其见诬，不罪也。不欲使东归，以为临川内史。伏韬北征<br>记曰：石头城，建康西界临江城也。是曰京师。〕<br>※谢灵运<br>白珪尚可磨，斯言易为缁。〔《毛诗》曰：白珪之玷，尚可磨也。斯言之玷，<br>不可为也。毛苌《诗传》曰：缁，黑色也。〕虽抱中孚爻，犹劳具锦诗。〔《周<br>易》曰：中孚以利贞，乃应乎天。《毛诗》曰：萋兮菲兮，成是具锦。郑玄曰：<br>谗人集作己过，以成於罪，犹女功之集彩色，以成锦文也。〕寸心若不亮，微命<br>察如丝。〔寸心，已见上文。亮，犹明也。《楚辞》曰：蜂蛾微命。《东观汉记》<br>梁节王畅上疏曰：筋骨相连，命在丝发。郑玄《毛诗笺》曰：察，省也。〕日月<br>垂光景，成贷遂兼兹。〔日月，喻太祖也。葛龚《荐黄凤文》曰：君垂日月之光，<br>流万里之恩。《老子》曰：夫唯道善贷且善成。《说文》曰：贷，施也。〕出宿<br>薄京畿，晨装抟鲁飔。〔《毛诗》曰：出宿于济。又曰：《庄子》曰：抟扶摇而<br>上。征飔，已见上文。〕重经平生别，再与朋知辞。〔再谓前之永嘉，今適临川。〕<br>故山日已远，风波岂还时。〔古诗曰：相去日已远。《家语》孔子曰：不观巨海，<br>何以知风波之患。〕苕苕万里帆，茫茫终何之。〔《毛诗》曰：洪水茫茫。《庄<br>子》曰：芒乎何之忽乎何適。〕游当罗浮行，息必庐霍期。〔《罗浮山记》曰：<br>山高三千丈长八百里。《旧说》：浮山从会稽来，博于罗山，故称博罗。今罗浮<br>山上独有东方草木。庐霍，二山名也，已见《江赋》。〕越海凌三山，游湘历九<br>嶷。〔《东方朔集》朔对诏曰：陵山越海，穷天乃止。三山在海中，众仙所居。<br>九嶷山在长沙零陵，舜帝所葬也。〕钦圣若旦暮，怀贤亦凄其。〔范晔《后汉书》<br>曰：朱勃谓马援曰：钦慕圣义。《庄子》曰：万代之后，而一遇大圣知其解者，<br>是旦暮遇之也。毛苌《诗传》曰：其，辞也。〕皎皎明发心，不为岁寒欺。〔<br>《毛诗》曰：明发不寐，有怀二人。《说苑》曰：孔子曰：义士不欺心。〕<br>【道路忆山中（五言）】<br>※谢灵运<br>采菱调易急，江南歌不缓。〔《楚辞》曰：涉江采菱发扬荷。王逸曰：楚人<br>歌曲也。《古乐府江南辞》曰：江南可采莲。〕楚人心昔绝，越客肠今断。〔楚<br>人，屈原也。越客，自谓也。沈约《宋书》曰：灵运本在陈郡，父祖并葬始宁县，<br>并有故宅，遂籍会稽，故称越客焉。〕断绝虽殊念，俱为归虑款。〔《广雅》曰：<br>款，扣也。〕存乡尔思积，忆山我愤懑。〔王逸《楚辞注》曰：言己情愤懑也。〕<br>追寻栖息时，偃卧任纵诞。〔崔寔《答陆机诗》曰：栖息高丘。范晔《后汉书》<br>曰：光武共严光偃卧，纵恣而傲诞。〕得性非外求，自已为谁纂。〔言得性之理，<br>非在外求，取足自止，为谁之所继哉，言不为人之所继也。《庄子》南郭子綦曰：<br>夫吹万不同，而使其自已也。咸其自取，怒者其谁也，司马彪曰：已，止也，使<br>各得其性而止也。《尔雅》曰：纂，继也。〕不怨秋夕长，常苦夏日短。濯流激<br>浮湍，息阴倚密竿。〔《字林》曰：竿，竹挺也，〕怀故叵新欢，含悲忘春暖。<br>〔言春<目耎>当喜，为含悲而忘之。《字书》曰：叵，不可也。《庄子》曰：暖然<br>似春。〕凄凄明月吹，恻恻广陵散。〔古乐府有明月皎夜光。应璩《与刘孔才书》<br>曰：听广陵之清散。〕殷勤诉危柱，慷慨命促管。〔危柱，谓琴也。孙氏《箜篌<br>赋》曰：陵危柱以颉颃。促管，谓笛也。阮籍《乐论》曰：琵琶筝笛，间促而声<br>高也。〕<br>【入彭蠡湖口（五言）】<br>※谢灵运<br>客游倦水宿，风潮难具论。洲岛骤回合，圻岸屡崩奔。〔孔安国《尚书传》<br>曰：海曲谓之岛。〕乘月听哀狖，浥露馥芳荪。〔乘月，犹乘日也。《广雅》曰：<br>言乘月而游，以听哀狖之响。湿露而行，为玩芳丛之馥。狖，虽也。《说文》曰：<br>浥，湿也。〕春晚绿野秀，岩高白云屯。千念集日夜，万感盈朝昏。攀崖照石镜，<br>牵叶入松门。〔张僧鉴《浔阳记》曰：石镜山东，有一圆石，悬崖明净，照人见<br>形。顾野王《舆地志》曰：自入湖三百三十里，穷於松门东西四十里，青松遍於<br>两岸。〕三江事多往，九派理空存。〔《尚书》曰：三江既入。又曰：九江孔殷。<br>《江赋》曰：流九派乎浔阳。〕露物吝珍怪，异人秘精魂。〔孔安国《尚书传》<br>曰：吝，惜也。《高唐赋》曰：珍怪奇伟。毛苌《诗传》曰：秘，闭也。《江赋》<br>曰：纳隐沦之列真，挺异人乎精魂。〕金膏灭明光，水碧缀流温。〔《穆天子传》<br>曰：河伯示汝黄金之膏。《山海经》曰：耿山多水碧。郭璞曰：碧亦玉也。流温，<br>言水玉温润也。〕徒作千里曲，弦绝念弥敦。〔言奏曲冀以消忧，弦绝而念逾甚，<br>故曰徒作也。《琴赋》曰：千里别鹤，演连珠曰：繁会之音，生乎绝弦。〕<br>【入华子岗是麻源第三谷（五言）】<br>〔谢灵运《山居图》曰：华子岗，麻山第三谷。故老相传，华子期者，禄里<br>弟子，翔集此顶，故华子为称也。〕<br>※谢灵运<br>南州实炎德，桂树凌寒山。〔《楚辞》曰：嘉南州之炎德，丽桂树之冬荣。〕<br>铜陵映碧润，石磴泻红泉。〔铜陵，铜山也。杨雄《蜀都赋》曰：橘林铜陵。灵<br>运《山居赋》曰：讯丹沙於红泉。灵运自注云：即近山所出，然铜陵亦近山。〕<br>既枉隐沦客，亦栖肥遯贤。〔《桓子新论》曰：《周易》曰：肥遯无不利。〕险<br>迳无测度，天路非术阡。〔《尔雅》曰：山绝，险。《家语》孔子曰：人藏其心，<br>不可测度。仲长子昌言曰：荡荡乎若昇天路，而不知夫所登也。〕遂登群峰首，<br>邈若升云烟。〔《论衡》曰：天审气，气如云。曹子建《述仙诗》曰：游将升云<br>烟。〕羽人绝仿佛，丹丘徒空筌。〔《楚辞》曰：仰羽人於丹丘，留不死之旧乡。<br>筌，捕鱼之器。《庄子》以喻言也。〕图牒复摩灭，碑版谁闻传。〔苏林《汉书<br>注》曰：牒，谱也。孔安国《论语注》曰：版，邦国之图籍也。〕莫辩百世后，<br>安知千载前。且申独往意，乘月弄潺湲。〔淮南王《庄子略要》曰：江海之士，<br>山谷之人，轻天下，细万物，而独往者也。司马彪曰：独往，任自然，不复顾世<br>也。〕恒充俄顷用，岂为古今然。〔言古之独往，必轻天下，不顾於世。而己之<br>独往，常充俄顷之间，岂为尊古卑今而然哉。《小雅》曰：充，犹备也。《江赋》<br>曰：千里俄顷。何休《公羊注》曰：俄者，须臾之间也。司马彪《庄子注》注曰：<br>常，久也。《庄子》曰：尊古卑今，学者之流也。郭象曰：古无所尊，今无所卑，<br>而学者尊古卑今，失其原矣。〕<br><hr>
