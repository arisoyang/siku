<h4>《集部·苏轼集·补遗 诗一百七十九首》<b class="x">作者：苏轼</b></h4>
<br>【游三游洞】<br>冻雨霏霏半成雪，游人屦冻苍苔滑。不辞携被岩底眠，洞口云深夜无月。<br>【新葺小园二首】<br>短竹萧萧倚北墙，斩茅披棘见幽芳。使君尚许分池绿，邻舍何妨借树凉。亦<br>有杏花充窈窕，更烦莺舌奏铿锵。身闲酒美谁来劝，坐看花光照水光。<br>三年辄去岂无乡，种树穿池亦漫忙。暂赏不须心汲汲，再来惟恐鬓苍苍。应<br>成庾信吟枯柳，谁记山公醉夕阳。去后莫忧人剪伐，西邻幸许庇甘棠。<br>【北亭】<br>谁人筑短墙，横绝拥吾堂。不作新亭槛，幽花为谁香。（旧堂北有墙，予始<br>去之为亭。）<br>【横池】<br>明月入我池，皎皎铺纻缟。何日变成缁，太玄吾懒草。<br>【与李彭年同送崔岐归二曲马上口占】<br>霜乾木落爱秦川，兴发身轻逐鸟翩。贪看暮山忘远近，强陪归（查注作羽）客<br>更流连。貂裘犯雪观形胜，骏马随鹰搏野鲜。为问南溪李夫子，壮心应未逐流年。<br>【溪堂留题】<br>三径萦回草树蒙，忽惊初日上千峰。平湖种稻如西蜀，高阁连云似渚宫。残<br>雪照山光耿耿，轻冰笼水暗溶溶。溪边野鹤冲人起，飞入南山第几重。<br>【次韵子由种菜久旱不生】<br>新春阶下笋芽生，厨里霜AA59倒旧罂。时绕麦田求野荠，强为僧舍煮山羹。<br>园无雨润何须叹，身与时违合退耕。欲看年华自有处，鬓间秋色两三茎。<br>【二月十六日与张李二君游南溪醉后相与解衣濯足因咏韩公山石之篇慨然知<br>其所以乐而忘其在数百年之外也次其韵】<br>终南太白横翠微，自我不见心南飞。行穿古县并山麓，野水清滑溪鱼肥。须<br>臾渡溪踏乱石，山光渐近行人稀。穷探愈好去愈锐，意未满足枵如饥。忽闻奔泉<br>响巨碓，隐隐百步摇窗扉。跳波溅沫不可向，散为白雾纷霏霏。醉中相与弃拘束，<br>顾劝二子解带围。褰裳试入插两足，飞浪激起冲人衣。君看麋鹿隐丰草，岂羡玉<br>勒黄金鞿。人生何以易此乐，天下谁肯从我归。<br>【次韵和子由闻予善射】<br>中朝鹓鹭自振振，岂信边隅事执鼖。共怪书生能破的，也如骁将解论文。<br>穿杨自笑非猿臂，射隼良思逐马军。观汝长身最堪学，定如髯羽便超君。<br>【亡伯提刑郎中挽诗二首甲辰十二月八日凤翔官舍书】<br>才贤世有几，廊庙忍轻遗。公在不早用，人今方见思。故山松郁郁，旧史印<br>累累。惟有同乡老，闻名尚涕洟。<br>挥手东门别，朱颜鬓未霜。至今如梦寐，未信有存亡。后事书千纸，新坟天<br>一方。谁能悲楚相，抵掌悟君王。<br>【入馆】<br>黄省文书分道山，静传钟鼓建章闲。天边玉树西风起，知有新秋到世间。<br>【赠蔡茂先】<br>京城三日雨留人，吴市门前访子真。赤脚长须俱好事，新诗软语坐生春。邺<br>侯久有牙签富，太史犹探禹穴新。不惜为君挥尺素，却忧善守备三邻。<br>【安平泉】<br>策杖徐徐步此山，拨云寻径兴飘然。凿开海眼知何代，种出菱花不计年。烹<br>茗僧夸瓯泛雪，炼丹入化骨成仙。当年陆羽空收拾，遗却安平一片泉。<br>【十月二十日恭闻太皇太后升遐以轼罪人不许成服欲哭则不敢欲泣则不可故<br>作挽】词二章<br>巍然开济两朝勋，信矣才难十乱臣。原庙固应祠百世，先王何止活千人。和<br>熹未圣犹贪位，明德虽贤不及民。月落风悲天雨泣，谁将椽笔写光尘。<br>未报山陵国士知，绕林松柏已猗猗。一声恸哭犹无所，万死酬恩更有时。梦<br>里天衢隘云仗，人间雨泪变彤帷。关雎卷耳平生事，白首累臣正坐诗。<br>【云师无著自金陵来见余广陵且遗余支遁鹰马图将归以诗送之且还其画】<br>道人自嫌三世将，弃家十年今始壮。玉骨犹含富贵余，漆瞳已照人天上。去<br>年相见古长干，众中矫矫如翔鸾。今年过我竹西寺，病瘦已作霜松寒。朱颜不办<br>供岁月，风中蒿火汤中雪。好问君家黄面翁，乞得摩尼照生灭。莫学王郎与支遁，<br>臂鹰走马怜神骏。还君画图君自收，不如木人骑土牛。<br>【次韵穆父舍人再赠之什】<br>诏诏春温昨夜班，屋头鸣鴂便关关。游仙梦觉月临幌，贺雨诗成云满山。怜<br>我白头来仗下，看君黄气发眉间。凤池故事同机务，火急开樽及尚闲。<br>【正月八日招王子高饮】<br>屋雪号风苦战贫，纸窗迎日稍知春。正如薝卜林中坐，更对芙蓉城里人。昨<br>想玉堂空冷彻，谁分银榼送清醇。海山知有东南角，正看归鸿作小颦。<br>【纵笔】<br>白头萧散满霜风，小阁藤床寄病容。报道先生春睡美，道人轻打五更钟。<br>【司命宫杨道士息轩】<br>无事此静坐，一日似两日。若活七十牛，便是百四十。黄金几时成，白发日<br>夜出。开眼三千秋，速如驹过隙。是故东坡老，贵汝一念息。时来登此轩，目送<br>过海席。家山归未能，题诗寄屋壁。<br>【葛延之赠龟冠】<br>南海神龟三千岁，兆协朋从生庆喜。智能周物不周身，未免人钻七十二。谁<br>能用尔作小冠，<山勾>嵝耳孙创其制。君今此去宁复来，欲尉相思时整视。<br>【别海南黎民表】<br>我本海南民，寄生西蜀州。忽然跨海去，譬如事远游。平生生死梦，三者无<br>劣优。知君不再见，欲去且少留。<br>【和钱四寄其弟和】<br>老来日月似车轮，此去知逢几个春。昨夜冰花犹作柱，晓来梅子已生人。<br>【南华老师示四韵事忙姑以一偈答之（一作投南华长老一偈）】<br>宿业相缠四十年，常行八棒十三禅。今著衲衣归玉局，可怜化作五通仙。<br>【村醪二尊献张平阳】<br>万户春浓酒似油，想须百瓮到床头。主人日饮三千客，应笑穷官送督邮。<br>诗里将军已筑坛，后来裨将欲登难。已惊老健苏梅在，更作风流王谢看。□<br>出定知书满腹，瘦生应为语雕肝。□□洒落江山外，留与人间激懦官。<br>张公高躅不可到，我欲挽肩才觉难。事业已归前辈录，典刑留与后人看。诗<br>如琢雪清牙颊，身觐飞龙吐胆肝。少负清名晚方用，白头翁竟作何官。<br>【失题】<br>独鹤南飞送好音，山中桥梓共成阴。深衣伛偻如初命，卮酒从容向晚斟。城<br>里谁家开寿域，堂东多士作儒林。清霜未落黄花在，笑折高枝绕鬓簪。<br>【题王维画】<br>摩诘本词客，亦自名画师。平生出入辋川上，鸟飞鱼泳嫌人知。山光盎盎著<br>眉睫，水声活活流肝脾。行吟坐咏皆自见，飘然不作世俗辞。高情不尽落缣素，<br>连山绝涧开重帷。百年流落存一二，锦囊玉轴酬不赀。谁令食肉贵公子，不觉祖<br>父驱熊罴。细毡净几读文史，落笔璀璨传新诗。青山长江岂君事，一挥水墨光淋<br>漓。手中五尺小横卷，天末万里分毫厘。谪官南出止均颍，此心通达无不之。归<br>来缠裹任纨绮，天马性在终难羁。人言摩诘是初世，欲从顾老痴不痴。桓公崔公<br>不可与，但可与我宽衰迟。（桓玄尝窃长康画，崔圆尝使摩诘画壁。）<br>【和张均题峡山】<br>孤舟转岩曲，古寺出云坳。岸迫鸟声合，水平山影交。堂虚泉漱玉，砌静笋<br>遗苞。我为图名利，无因此结茅。<br>【送虢令赵荐】<br>嗟我去国久，得君如得归。今君舍我去，从此故人稀。不惜故人稀，但恐晤<br>语非。佳人西方子，佩服贝与玑。宛兮若处女，未始识户扉。何必识户扉，潜玉<br>有光辉。<br>【谢张太原送蒲桃】<br>冷官门户日萧条，亲旧音书半寂寥。惟有太原张县令，年年专遣送蒲桃。<br>【读晋史】<br>沧海横流血作津，犬羊角出竞称真。中原岂是无豪杰，天遣群雄杀晋人。<br>【读王衍传】<br>文非经国武非英，终日虚谈取盛名。至竟开门延羯寇，始知清论误苍生。<br>【读后魏贺狄干传】<br>外敌争雄宇内残，文风犹自到长安。当时枉被诗书误，惟有鲜卑贺狄干。<br>【送司勋子才丈赴梓州】<br>别日已苦迫，见日未可期。曷不惜此日，相从把酒卮。人生初甚乐，譬若枰<br>上棋。纵横听汝手，聚散岂吾知。胡为复嗟叹，实恨相识迟。念昔非亲旧，闻名<br>自童儿。不见常隐忧，见之百忧披。相从未云几，别泪遽已垂。有如云间鹤，影<br>过落寒池。举头已千里，可见不可追。我本蜀诸生，能言公少时。初为成都掾，<br>治狱官苦卑。高才绝伦辈，邦伯忘等夷。是时最少年，白皙未有髭。风流能痛饮，<br>敏捷好论诗。勇于鞲上鹰，不啻囊中锥。去蜀曾未久，得县复来眉。薄书纷满前，<br>指画涣无疑。一年吏已服，渐能省鞭笞。二年民尽信，不复烦文移。三年厌闲寂，<br>终日事桐丝。客来投其辖，醉倒不容辞。至今三十年，父老犹嗟咨。东川晚乃至，<br>观者塞路岐。但见东人喜，不知西人悲。如今又继往，人事亦可奇。嗟此信偶然，<br>或云数使之。王城多高爵，要路人争驰。公来席未暖，去不淅晨炊。屡为蜀人得，<br>毋乃天见私。吾徒本学道，穷达理素推。况为二千石，所至可乐嬉。细思为县日，<br>宾友存者谁。或终卧茅屋，或去悬金龟。或已登鬼籍，墓木如门楣。感时何倏忽，<br>抚旧应涕洟。紫绶著更好，红颜蔚不衰。权奇玉勒马，阿那胡琴姬。逢人可与乐，<br>慎勿苦相思。<br>【送宋君用游辇下】<br>暴雨涨荒溪，尺水生洪流。中有泼泼鲤，泛然方快游。安知赤日烁，沸浪生<br>浮沤。石密岸狭束，鳞鬛窘若囚。一失在藻乐，遂有辙鲋忧。誓将泛江湖，雪此<br>煦沫羞。江湖与荒溪，巨细虽不侔。此流彼之派，联接讵阻修。超然奋跃去，势<br>若鹰离鞲。浮沉谢群蛙，窟穴依长洲。洗刷沮洳泥，被服白纹裘。谁知岁月久，<br>涌浪生咽喉。赖尔溪中物，虽困有远谋。不似沼沚间，四合狱万鲰。纵知有江湖，<br>绵绵隔山丘。人生岂异此，穷达皆有由。吾乡广平君，少与轻薄游。堆金等屋梁，<br>AA60稏百顷秋。朝廷罴红颜，夜庖炙肥牛。落魄穷书生，多以金帛收。高赀一<br>朝尽，里巷谁青眸。儿女号饥寒，亲友寡馈周。中夜起长叹，慷慨商声讴。我非<br>田农家，安能事耝耰。又非将帅种，不惯挥戈矛。平生负壮气，岂可遂尔休。<br>今我中丞公，位隆职兼优。官爵连九族，一门千骅骝。虽云富贵殊，敢以贫贱投。<br>姻戚苦未远，我困岂我AA61。八月秋风高，驾言动轻辀。将行来告别，求赠安敢<br>廋。嗟子穷已甚，倚伏理亦周。溪鱼解如此，况子知公侯。马壮仆正健，去去其<br>无留。<br>【咏怪石】<br>家有粗险石，植之疏竹轩。人皆喜寻玩，吾独思弃捐。以其无所用，晓夕空<br>崭然。砧础则甲斮，砥砚乃枯顽。于缴不可碆，以碑不可镌。凡此六用无一<br>取，令人争免长物观。谁知兹石本灵怪，忽从梦中至吾前。初来若奇鬼，肩股何<br>孱颜。渐闻<石宫><石隆>声，久乃辨其言。云我石之精，愤子辱我欲一宣。天地之生<br>我，族类广且蕃。子向所称用者六，星罗雹布盈溪山。伤残破碎为世役，虽有小<br>用乌足贤。如我之徒亦甚寡，往往挂名经史间。居海岱者充禹贡，雅与铅松相差<br>肩。处魏榆者白昼语，意欲警惧骄君悛。或在骊山拒强秦，万牛喘汗力莫牵。或<br>从扬州感庐老，代我问答多雄篇。子今我得岂无益，震霆凛霜我不迁。雕不加文<br>磨不莹，子盍节概如我坚。以是赠子岂不伟，何必责我区区焉。吾闻石言愧且谢，<br>丑状欻去不可攀。骇然觉坐想其语，勉书此诗席之端。<br>【题西湖楼】<br>少年过了未衰颜，正在悲欢季孟间。细雨溟濛湖上寺，东风摇荡酒中山。千<br>金用尽终须老，百计寻思不似闲。醉里下楼知早晚，喧喧扶路笑歌还。<br>【题双竹堂壁】<br>江上樯竿一百尺，山中楼台十二重。山僧楼上望江上，遥指樯竿笑杀侬。<br>【风水洞闻二禽】<br>林外一声青竹笋，坐间半醉白头翁。春山最好不归去，惭愧春禽解劝侬。<br>【法惠小饮以诗索周开祖所作】<br>立着巫娥多少时，安排云雨待清词。酒酣鲁叟频相忆，曲罢周郎尚不知。海<br>鹞无踪飞过速，云龙有报发来迟。从今莫入寻春会，为欠梅花一首诗。<br>【次韵陈时发太博双竹】<br>千年谁复继夷齐，凛凛箱筠此斗奇。要识苍龙联蜺意，拟容丹凤宿凰枝。扶<br>持有伴雪应怕，裁剪无人风自吹。莫遣骚人说连理，君看高节孰如雌。<br>【周夫人挽词】<br>教子通经古所贤，安贫守道节尤坚。当熊遗烈传家世，投烛诸郎慰眼前。不<br>待金花书诰命，忽惊玉树掩新阡。凯风吹棘君休咏，我亦孤怀一泫然。<br>【天圣二僧皆蜀人不见留二绝】<br>家山忘了脚腾腾，试作巴谈却解AA62。不为游人问乡里，岂知身是锦城僧。<br>方丈门开怪不迎，给孤邀供未还城。兴来且作寻安道，醉后何须觅老兵。<br>【会饮有美堂答周】<br>杜牧端来觅紫云，狂言惊倒石榴裙。岂知野客青筇杖，独卧山僧白簟纹。且<br>向东皋伴王绩，未遑南越吊终军。新诗过与佳人唱，从此应难减一分。<br>【和吴少卿绝句】<br>欲伴骚人赋百篇，归心要及菊花前。明朝知覆谁家瓿，犹有桓谭道必传。<br>【题沈氏天隐楼】<br>楼上新诗二百篇，三吴处士最应贤。非夷非惠真天隐，忘世忘身恐地仙。散<br>尽黄金犹好客，归来碧瓦自生烟。灵犀美璞无人识，蔚蔚空惊草木妍。<br>【和人登海表亭】<br>谯门对耸压危坡，览胜无如此得多。尽见西山遮岱岭，迥分东野隔新罗。花<br>时千圃堆红锦，雪昼双城叠白波。回首毯场尤醒眼，一番风送鉴重磨。<br>【会双竹席上奉答开祖长官】<br>松柏萧萧满故丘，知君怀抱尚悲秋。算来九九无多日，唱着三三忆旧游。皓<br>月徘徊应许共，清诗妙绝不容酬。梅花社燕难相并，莫为吴娘暗泪流。<br>【次韵答开祖】<br>泪滴秋风不为麟，虚名何用实之宾。烝豚未害为纯孝，貍首何妨助故人。好<br>唤游湖缘路便，难邀入社为诗频。知君颇有东山兴，喝石岩前自过春。<br>【北山广智大师回自都下过期而归时率开祖无悔同访之因留渌净堂竹鹤二绝】<br>渌净堂前竹，秋期赴白云。不知缘底事，一日可无君。<br>渌净堂前鹤，孤栖守竹轩。胸中无限事，恨汝不能言。<br>【欲往湖州见孙莘老别公辅希元彦远醇之穆仲】<br>秋来欲见紫髯翁，待得梅花细萼红。记取上元灯火夜，道人犹在水晶宫。<br>【富阳道中】<br>清晨振衣起，起步方池侧。徘徊俯丹楹，倒影见欹仄。不识陶靖节，定<br>非风尘格。遥怀谢灵运，本自林泉客。予生忽世事，不以形为役。顾彼冕弁人，<br>冕弁非予适。<br>【赠青濰将谢承制】<br>吾皇有意缚单于，槌破铜山铸虎符。骁将新除三十六，精兵共领五千都。周<br>王常德须攘狄，汉帝雄才亦尚儒。君学本兼文武术，功名不必读孙吴。<br>【过濰州驿见蔡君谟题诗壁上云绰约新娇生眼底逡巡旧事上眉尖春来试问愁<br>多少】得似春潮夜夜添不知为谁而作也和一首<br>长垂玉箸残妆脸，肯为金钗露指尖。万斛闲愁何日尽，一分真态更难添。<br>【黄州春日杂书四绝】<br>楚乡春冷早梅天，柳色波光已斗妍。淮上雁行皆北向，可无消息到侬边。<br>中州腊尽春犹浅，只有梅花最可怜。坐遣牡丹成俗物，丰肌弱骨不成妍。<br>清晓披衣寻杖藜，隔墙已见最繁枝。老人无计酬清丽，夜就寒光读楚辞。<br>病腹难堪七碗茶，晓窗睡起日西斜。贫无隙地栽桃李，日日门前看卖花。<br>【晚游城西开善院泛舟暮归二首】<br>晚照余乔木，前村起夕烟。棋声虚阁上，酒味早霜前。远谪何须恨，来游不<br>偶然。风光类吾土，乃是蜀江边。<br>放船江濑浅，城郭近连村。水槛松筠静，市桥灯火繁。谁家挂鱼网，小舫系<br>柴门。卜筑计未定，何妨试买园。<br>【和人雪晴书事】<br>消尽琼瑶云驭归，余寒犹复助风威。垂帘渐学秋霖滴，满地犹疑夜月辉。冻<br>坏相和开荜户，流凘半释拥苔矶。可怜乌鹊饥无食，日暮空林何所依。<br>【奉酬仲闵食新面汤饼仍闻籴麦甚盛因以戏之】<br>初见煌煌秀两岐，俄惊落硙雪霏霏。可烦都尉热承汗，绝胜临淄贫易衣。尚<br>有清才对风月，未妨便腹贮书诗。知君货殖夸长袖，满籴千箱待一饥。<br>【读仲闵诗卷因成长句】<br>喜见西风吹麦秋，年年为逭老农忧。沾涂手足经年种，荐载珠玑一倍收。壮<br>齿君能亲稼穑，异时我亦困耝耰。犹怜紫竹堂前月，清夜娟娟照客愁。<br>【送酒与崔诚老】<br>雪堂居士醉方熟，玉涧山人冷不眠。送与安州泼醅酒，从今三日是三年。<br>【与郭生游寒溪主簿吴亮置酒郭生喜作挽歌酒酣发声坐为凄然郭生言吾恨】<br>无佳词因为略改乐天寒食诗歌之坐客有泣者其词曰<br>乌啼鹊噪昏乔木，清明寒食谁家哭。风吹旷野纸钱飞，古墓累累春草绿。棠<br>梨花映白杨路，尽是死生离别处。冥漠重泉哭不闻，萧萧暮雨人归去。<br>【戏作切语竹诗】<br>隐约安幽奥，萧骚雪薮西。交加工结构，茂密渺冥迷。引叶油云远，攒丛聚<br>族齐。奔鞭迸壁背，脱箨吐天梯。烟筱散孙息，高竿拱桷枅。漏阑零露落，庭<br>度独蜩啼。扫洗修纤笋，窥看诘曲溪。玲珑绿醽醴，邂逅盍闲携。<br>【山行见月四言】<br>吟哦傲兀，仰晤岩月。迈巘迎崖，银刓玉啮。源鱼噞喁，岸雁臲卼。卧<br>玩我语，聱芽岌嶪。<br>【忆黄州梅花五绝】<br>邾城山下梅花树，腊月江风好在无。争似姑山寻绰约，四时常见雪肌肤。<br>一枝价重万琼琚，直恐姑山雪不如。尽爱丹铅竞时好，不如风雪养天姝。<br>虽老于梅心未衰，今朝谁赠楚江枝。旋倾尊酒临清影，正是吴姬一笑时。<br>不用相催已白头，一生判却见花羞。扬州何逊吟情苦，不枉清香与破愁。<br>玉琢青枝蕊缀金，仙肌不怕苦寒侵。淮阳城里娟娟月，樊口江边耿耿参。<br>【访散老不遇】<br>君来不遇我，我到不逢君。古殿依修柏，寒花对暮云。<br>【和王定国】<br>离歌添唧唧，古曲拟行行。不作相随燕，空吟久住莺。瞢腾君上马，寂寞我<br>回城。明日东门外，空舟独自横。<br>【出局偶书】<br>急景归来早，穷阴晚不开。倾杯不能饮，留待卯君来。<br>【觅俞俊笔】<br>笔工近岁说吴俞，李葛虚名总不如。虽是玉堂挥翰手，自怜白首尚抄书。<br>【鼠须笔（或为苏过作）】<br>太仓失陈红，狡穴得余腐。既兴丞相叹，又发廷尉怒。磔肉饲饥猫，分髯杂<br>霜兔。插架刀槊健，落纸龙蛇骛。物理未易诘，时来即所遇。穿墉何卑微，托此<br>得佳誉。<br>【琴枕】<br>高情闲处任君弹，幽梦来时与子眠。彭泽漫知琴上趣，邯郸深得枕中仙。试<br>寻玉轸抛何处，闲唤香云在那边。平素不须烦按抑，秦娥自解语如弦。<br>【书李宗晟水帘图】<br>宗晟一轴水帘图，寄与南舒李大夫。未向林泉归得去，炎天酷日且令无。<br>【书龙马图】<br>先皇御马三千匹，伏下曾骑玉骆骢。金鼎丹成龙亦化，圉人空栈泣西风。<br>【皎然禅师赠吴凭处士诗云世人不知心是道只言道在西方妙还如瞽者望长安<br>长安】在东向西笑东坡居士代答云<br>寒时便具热时风，饥汉那知食药功。莫怪禅师向西笑，缘师身在长安东。<br>【灯花一首赠王十六】<br>金粟钗头次第多，起看缺月带斜河。悬知瑞草桥边夜，笑指灯花说老坡。<br>【王晋卿得破墨三昧又尝闻祖师第一义故画邢和璞房次律论前生图以寄其高<br>趣东】坡居士既作破琴诗以记异梦矣复说偈云<br>前梦后梦真是一，彼幻此幻非有二。正好长松水石间，更忆前身后身事。戏<br>赠秀老<br>拆却相公庵，泥却驸马竹。天下人总知，流入传灯录。<br>【暮归】<br>牛羊久已下，寂寞掩柴扉。水鹊鸣城堞，飞萤上戟衣。夜凉江海近，天阔斗<br>牛微。何日招舟子，寒江北渡归。<br>【待旦】<br>梦破山骨冷，扶桑未放晓。披衣坐虚堂，缺月犹皎皎。扬泉漱寒冽，激齿冰<br>雪绕。百体喜坚壮，万象觉清悄。簪履事朝谒，神魂飞窅渺。龛灯蚌珠剖，炉穗<br>玉绳袅。浮念恍已消，真庭谅非杳。须臾霁霞起，赫奕射林表。高树引凉蝉，深<br>枝啅栖鸟。二虫彼何为，逐动自纷扰。悠悠天宇内，岂复论大小。覆盎舞醯鸡，<br>浓昏恣飞绕。定知达观士，方寸常了了。世无陶靖节，此乐知者少。<br>【约吴远游与姜君弼吃蕈馒头】<br>天下风流笋饼餤，人间济楚蕈馒头。事须莫与缪汉吃，送与麻田吴远游。<br>【除夕访子野食烧芋戏作】<br>松风溜溜作春寒，伴我饥肠响夜兰。牛粪火中烧芋了，山人更吃懒残残。<br>【北归度岭寄子由】<br>青松盈尺间香梅，尽是先生去后栽。应笑来时无一物，手携拄杖却空回。<br>【丰年有高廪诗】<br>颂声歌盛旦，多黍乐丰年。近见藏高廪，遥知熟大田。在畴纷已获，如阜隐<br>相连。鲁史详而记，神仓赋且全。舂人洪蓄积，祖庙享恭虔。圣后忧农切，宜哉<br>报自天。<br>【万菊轩】<br>一轩高为黄花设，富拟人间万石君。佳本尽从方外得，异香多在月中闻。引<br>泉北涧分清露，开迳南山破白云。此意欲为知者道，陶翁犹自未离群。<br>【韩干马】<br>少陵翰墨无形画，韩干丹青不语诗。此画此诗真已矣，人间驽骥漫争驰。<br>【梦中赋裙带】<br>百叠漪漪风皱，六铢纟徒々云轻。独立含风广殿，微闻环佩摇声。<br>【王定国自彭城往南都时子由在宋幕求家书仆醉不能作独以一绝句与之】<br>王郎西去路漫漫，野店无人霜月寒。泪尽粉笺书不得，凭君送与卯君看。<br>【赠黄州官妓】<br>东坡五载黄州住，何事无言及李宜。却似西川杜工部，海棠虽好不吟诗。<br>【六言乐语】<br>桃园未必无杏，银矿终须有铅。荇带岂能拦浪，藕花却解留莲。<br>【题领巾绝句】<br>临池妙墨出元常，弄玉娇姿笑柳娘。吟雪屡曾惊太傅，断弦何必试中郎。<br>【书裙带绝句】<br>任从酒满翻香缕，不顾书来系彩笺。半接西湖横绿草，双垂南浦拂红莲。<br>【虎跑泉】<br>金沙泉涌雪涛香，洒作醍醐大地凉。倒浸九天河影白，遥通百谷海声长。僧<br>来汲月归灵石，人到寻源宿上方。更续茶经校奇品，山瓢留待羽仙尝。<br>【端砚诗】<br>披云离北岩，度岭入中夏。重藉剪楚茅，方函斫英槚。骚坛意莫逆，匠石<br>语侈奓。匪垩劳运斤，如带防毁銙。砺□□□□，观隅整同厦。津津剖马肝，<br>索索模羊觟。气逼松滋豪，烟联雪涛姹。登堂却蹒跚，饮水何<谷甘>閜。守<br>墨面宜黔，含贞口终哑。静惟有寿焉，玷尚可磨也。鲁史记获麟，晋帖题裹鲊。<br>供给到唐文，护持等商斝。眉形空爱纤，风字仍嫌哆。载观七八评，咸本六一写。<br>退然敢摩肩，信矣俱出跨。始知尹公他，不媚王孙贾。铭诗与器传，篆刻当碑打。<br>严韵拾孑遗，微才任聊且。（《端砚联句》既成，暮归，复拾余韵别赋一首，附<br>录卷后。）<br>【张无尽过黄州徐君猷为守有四侍人姓为孙姜阎齐适张夫人携其一往婿家既<br>暮复】还乃阎姬也最为徐所宠因书绝句云<br>玉笋纤纤揭绣帘，一心偷看绿萝尖。使君三尺毯头帽，须信从来只有檐。<br>【题铜陵陈公园双池诗】<br>南北山光照绿萝，濯缨洗耳不须多。天空月满宜登眺，看取青铜两处磨。<br>落帆重到古铜官，长是江风阻往还。要以谪仙回舞袖，千年醉拂五松山。<br>【咏槟榔】<br>异味谁栽向海滨，亭亭直干乱枝分。开花树杪翻青箨，结子苞中皱锦纹。可<br>疗饥怀香自吐，能消瘴疠暖如薰。堆盘何物堪为偶，蒌叶清新卷翠云。<br>【醉中题鲛绡诗】<br>天地虽虚廓，惟海为最大。圣王皆祀事，位尊河伯拜。祝融为异号，恍惚聚<br>百怪。二气变流光，万里风云快。灵旗摇红纛，赤虬喷滂湃。家近玉皇楼，彤光<br>照世界。若得明月珠，可偿逐客债。<br>【无题】<br>帘卷窗穿户不扃，隙尘风叶任纵横。幽人睡足谁呼觉，欹枕床前有月明。<br>【雅安人日次旧韵二首】<br>人日滞留江上村，定知芳草怨王孙。题诗寄远方挥翰，扶杖登高独出门。柳<br>色忍看成感叹，花前归思自飞翻。浮阳披冻虽才弄，已觉春工漏一元。<br>似闻高隐在前村，坐膝扶床戏子孙。自赏春光携桂酒，喜逢晴色款柴门。屏<br>间带日金人活，头上迎风彩胜翻。蓬鬓扶疏吾老矣，岂能旧貌改新元。<br>【和代器之】<br>雨过郊原一番新，寻芳车马踏无尘。普天冷食闻前古，萧寺清游属两人。不<br>作佺期问新历，颇同之问感余春。明年归藉梨花上，应会群贤及四邻。<br>【自题金山画像】<br>心似已灰之木，身如不系之舟。问汝平生功业，黄州惠州儋州。<br>【次韵借观睢阳五老图】<br>国老安荣心自闲，紫袍金带旧簪冠。星骑箕簸扬糠秕，斗掌权衡表汉桓。冬<br>有愆阳嫌薄热，夏多沴气畏轻寒。赖得五贤清雅出，俾人敬慕肃容看。<br>【题金山寺回文体】<br>潮随暗浪雪山倾，远浦渔舟钓月明。桥对寺门松径小，槛当泉眼石波清。迢<br>迢绿树江天晓，霭霭红霞晚日晴。遥望四边云接水，碧峰千点数鸥轻。<br>【水月寺】<br>千尺长松挂薜萝，梯云岭上一声歌。湖山深秀有何处，水月池中桂影多。<br>【半月泉（附题名：苏轼、曹辅、刘季孙、鲍朝懋、郑嘉会、苏坚同游，元<br>祐六】年三月十一日。）<br>请得一日假，来游半月泉。何人施大手，擘破水中天。<br>【游何山】<br>今日何山是胜游，乱峰萦转绕沧洲。云含老树明还灭，石碍飞泉咽复流。遍<br>岭烟霞迷俗客，一溪风雨送归舟。自嗟尘土先衰老，底事孤僧亦白头。<br>【自题临文与可画竹】<br>石室先生清兴动，落笔纵横飞小凤。借君妙意写筼筜，留与诗人发吟讽。<br>【双井白龙】<br>岩泉未入井，蒙然冒沙石。泉嫩石为厌，石老生罅隙。异哉寸波中，露此横<br>海脊。先生酌泉笑，泉秀神龙蛰。举手玉箸插，忽去银钉掷。大身何时布，大翮<br>翔霹雳。谁言鹏背大，更觉宇宙窄。<br>【瑞金东明观】<br>浮金最好溪南景，古木楼台画不成。天籁远兼流水韵，云璈常听步虚声。<br>青鸾白鹤蟠空下，翠草玄芝匝地生。咫尺仙都隔尘世，门前车马任纵横。<br>【题清淮楼】<br>观鱼惠子台芜没，梦蝶庄生冢木秋。惟有清淮供四望，年年依旧背城流。<br>【戏答佛印】<br>远公沽酒饮陶潜，佛印烧猪待子瞻。采得百花成蜜后，不知辛苦为谁甜。<br>【失题三首（或谓为苏过作）】<br>木落沙明秋浦，云卧（原注：疑当作归）烟淡潇湘。曾学扁舟范蠡，五湖深<br>处鸣榔。<br>望断水云千里，横空一抹晴岚。不见邯郸归路，梦中略到江南。<br>公子只应见画，此中我独知津。写到水穷天杪，定非尘土间人。<br>【来鹤亭】<br>鸿渐偏宜丹凤南，冠霞帔月影毵毵。酒酣亭上来看舞，有客新名唤作耽。<br>【龙山补亡（并引）】<br>．丙子九日，客有言龙山会风吹孟嘉帽落，桓温使孙盛为文嘲之，嘉作解嘲，<br>辞致超逸，四座惊叹，恨今世不见其文。因戏为补之。<br>征西大府，重九令节。驾言龙山，宴凯群哲。壶歌雅奏，缓带轻帢。胡为<br>中觞，一笑粲发。楩楠竞秀，榆柳独脱。骥绿交骛，驽蹇先蹶。楚狂醉乱，陨<br>帽莫觉。戎服囚首，枯颅茁发。惟明将军，度量豁达。容此下士，颠倒冠袜。宰<br>夫扬觯，兕觥举罚。请歌相鼠，以侑此爵。（右嘲。）<br>吾闻君子，蹈常履素。晦明风雨，不改其度。平生丘壑，散发箕踞。坠车天<br>全，颠沛何惧。腰适忘带，足适忘屦。不知有我，帽复奚数。流水莫系，浮云暂<br>寓。飘然随风，非去非取。我冠明月，被服宝璐。不缨而结，不簪而附。歌诗宁<br>择，请饮相鼠。罚此陋人，俾出童羖。（右解嘲。）<br>【牡丹】<br>小槛徘徊日自斜，只愁春尽委泥沙。丹青欲写倾城色，世上今无杨子华。<br>【西湖寿星院明远堂】<br>十年不向此凭栏，景象依然一望间。龙蜃吐云天入水，楼台倒影日衔山。僧<br>于僻寺难为隐，人在扁舟未是闲。孤鹤似寻和靖宅，盘空飞去复飞还。<br>【牡丹和韵】<br>光风为花好，奕奕弄清温。撩理莺情趣，留连蝶梦魂。饮酣浮倒晕，舞倦怯<br>新翻。水竹傍边意，明红似故园。<br>【慈云四景·甘露泉】<br>阶下有龙潭，一泓寒且碧。不须抚两掌，流出仙人液。<br>【慈云四景·白云居】<br>禅居何所有，户牖白云分。直待谭玄后，相随花雨纷。<br>【慈云四景·娑罗树】<br>谁从五竺国，分得一枝来。秀出重楼外，专除世上埃。<br>【慈云四景·鹦鹉院】<br>古院枫篁里，寥寥隔市喧。仙禽发异响，惊起老僧禅。<br>【过金山寺一首】<br>明月妙高台，盘涡月照开。琳宫龙久住，珠树鹤能来。云雾空中绕，帆樯槛<br>外回。无言卷石小，江左拟蓬莱。<br>【过都昌】<br>翻阳湖上都昌县，灯火楼台一万家。水隔南山人不渡，东风吹老碧桃花。<br>【登庐山】<br>读书庐山中，作郡庐山下。平湖浸山脚，云峰对虚榭。红蕖纷欲落，白鸟时<br>来下。犹思隐居胜，乱石惊湍泻。<br>【无题七绝一首】<br>春风寂寂夜寥寥，一望苍苔雪影遥。何处幽香飞几片，只宜月色带花飘。<br>【秋日寄友人】<br>柳条风暖会吟诗，林下池边屐齿移。别后过从更疏懒，暮蝉嘹乱不胜悲。<br>【雷岩】<br>空岩发灵籁，彷佛如风雷。只疑函宝剑，天遣六丁开。<br>【治易洞】<br>自昔遥闻太守高，明爻象彖日忘劳。洞中陈迹今如扫，斯道何曾损一毛。<br>【次韵钱穆父还张天觉行县诗卷】<br>君如天马玉花骢，万里须臾不计功。投刃皆虚有余地，运斤不辍自成风。如<br>何十日敲榜外，已复千篇笑语中。只恐学禅余此在，卓锥犹是去年穷。<br>【扇】<br>团扇经秋似败荷，丹青彷佛旧松萝。一时用舍非吾事，举世炎时奈尔何。<br>【甘蔗】<br>老境于吾渐不佳，一生拗性旧秋崖。笑人煮箦何时熟，生啖青青竹一排。<br>【谢人送墨】<br>墨月黳云脱太清，海风吹上笔头轻。琐窗冷透芙蓉碧，定有新明到九成。<br>【送竹香炉】<br>枯槁形骸惟见耳，凋残鬓发只留须。平生大节堪为底，今日灰心始见渠。<br>【江村二首】<br>野水开冰出，山云带雨行。白鸥乘晓泛，黄犊试春耕。地僻民风古，年丰米<br>价平。村居自潇洒，况有读书声。<br>野老幽居处，成吾一首诗。桑枝碍行路，瓜蔓网疏篱。牧去牛将犊，人来犬<br>护儿。生涯虽朴略，气象自熙熙。<br>【送玉面貍】<br>北距飞狐信未通，夜来缚到藁街东。千年妖幻谁家妇，一国蒙茸亡是公。丘<br>首可怜迷故土，帝羓空用起腥风。长缨俘献埋轮使，未问豺狼问此翁。<br>【潮中观月】<br>璃玻千顷照神州，此夕人间别是秋。地与楼台相上下，天随星斗共沉浮。一<br>尘不向山中住，万象都从物外求。醉吸清华游碧落，更于何处觅瀛洲。<br>【献寿戏作】<br>终须跨个玉麒麟，方丈蓬莱走一巡。敢献些儿长寿物，蟠桃核里有双仁。<br>【舒啸亭】<br>揽胜雷山舒啸亭，诸峰秀拱透云程。啸傲池边红日伴，舒怀岩壑白云迎。满<br>目纵观天际迥，一腔收拾岁寒清。松花香遍银阳地，剩把新诗壮此行。<br>【宿资福院】<br>月明写炤寺林幽，最是江湖入念头。衣染炉烟金漏迥，茶烹石鼎玉蟾留。山<br>星几点躔官舍，僧院百年过客舟。封事未投圣主意，长安此夕亦多愁。<br>【金沙台】<br>雨后东风渐转和，扣门迁客一经过。王孙采地空珪璧，长者芳声动薜萝。正<br>尔谪居怀北阙，聊同笑语说东坡。山林台阁原无异，促席论心酌叵罗。<br>【题陈公园二首（内有二池）】<br>春池水暖鱼自乐，翠岭竹静鸟知还。莫言叠石小风景，卷帘看尽铜官山。<br>冈陵来势远，幽处更依山。一片湖景内，千家市井间。<br>【雨中邀李范庵过天竺寺作二首】<br>步来禅榻畔，凉气逼团蒲。花雨檐前乱，茶烟竹下孤。乘闲携画卷，习静对<br>香垆。到此忽终日，浮生一事无。<br>老禅趺坐处，疏竹翠冷冷。秀色分邻舍，清阴覆佛经。萧萧日暮雨，曳履绕<br>方庭。<br>【安老亭】<br>桥下幽亭近水寒，倩谁□字在楣端。市廛得此尤堪隐，老者于今只自安。饭<br>后徐行扶竹杖，倦来稳坐倚蒲团。眼明能展锺王帖，绝胜前人映雪看。<br>【大雨联句】<br>庭松偃盖如醉，（程）夏雨新凉似秋。（杨）有客高吟拥鼻，（轼）无人共<br>吃馒头。（辙）<br>【风折松联句】<br>龙枝已逐风雷变，减却虚窗半日凉。（辨才）天爱禅心圆且洁，故添明月伴<br>清光。（东坡）<br>【戏咏馓子赠邻妪】<br>纤手搓来玉色匀，碧油煎出嫩黄深。夜来春睡知轻重，压匾佳人缠臂金。<br>【寄崔闲】<br>道合何妨过虎溪，高山流水是相知。与君一别无多日，梦到琅然夜榻时。<br>【赠李邦直探梅（元祐二年人日书）】<br>寻花不惜命，爱雪常忍冻。三为郡太守，清似於陵仲。<br>【次韵答邦直、子由一首】<br>五斗尘劳尚足留，闭关却欲治幽忧。羞为毛遂囊中颖，未许朱云地下游。无<br>事会须成好饮，思归时欲赋登楼。羡君幕府如僧舍，日向城南看浴鸥。<br>【失题二首】<br>足蹑平都古洞天，此身不觉到云间。抬眸四顾乾坤阔，日月星辰任我攀。<br>平都天下古名山，自信山中岁月闲。午梦任随鸠唤觉，早朝又听鹿催班。<br>【戏答佛印偈】<br>百千灯作一灯光，尽是恒沙妙法王。是故东坡不敢惜，借君四大作禅床。<br>【失题二首】<br>山行似觉鸟声殊，渐近神仙简寂居。门外长溪容净足，山腰苦笋耿盘蔬。乔<br>松定有藏丹处，大石仍存拜斗余。弟子苍髯年八十，养生世世授遗书。<br>浮云有意藏山顶，流水无声入稻田。古木微风时起籁，诸峰落日尽藏烟。<br><hr>
