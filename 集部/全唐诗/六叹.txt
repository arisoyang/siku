<h4>《集部·全唐诗·六叹》<b class="x">作者：李涉</b></h4>
绮罗香风翡翠车，清明独傍芙蓉渠。上有云鬟洞仙女，垂罗掩縠烟中语。风月频惊桃李时，沧波久别鸳鸿侣。欲传一札孤飞翼，山长水远无消息。却锁重门一院深，半夜空庭明月色。寒泉欲上银瓶落。迢迢碧甃千馀尺，竟日倚阑空叹息。惆怅不来照明镜，却掩洞房抱寂寂。夜望北辰心独在。汉家茅土横九州，高门长戟封王侯。但将钟鼓悦私爱，肯以犬羊为国羞。夜宿寒云卧冰雪，严风触刃垂旌节。丁年奉使白头归，泣尽李陵衣上血。<hr>
<h4>《集部·全唐诗·六叹》<b class="x">作者：李涉</b></h4>
绮罗香风翡翠车，清明独傍芙蓉渠。上有云鬟洞仙女，垂罗掩縠烟中语。风月频惊桃李时，沧波久别鸳鸿侣。欲传一札孤飞翼，山长水远无消息。却锁重门一院深，半夜空庭明月色。寒泉欲上银瓶落。迢迢碧甃千馀尺，竟日倚阑空叹息。惆怅不来照明镜，却掩洞房抱寂寂。夜望北辰心独在。汉家茅土横九州，高门长戟封王侯。但将钟鼓悦私爱，肯以犬羊为国羞。夜宿寒云卧冰雪，严风触刃垂旌节。丁年奉使白头归，泣尽李陵衣上血。<hr>
