<h4>《集部·全唐诗·原陵老翁吟》<b class="x">作者：原陵老翁</b></h4>
野田荆棘春，闺阁绮罗新。出没头上日，生死眼前人。欲知我家在何处，北邙松柏正为邻。正色鸿焘，神思化伐。穹施后承，光负玄设。呕沦吐萌，垠倪散截。迷肠郗曲，<img src=/i/g/QZXW.bmp>零霾曀。雀毁龟水，健驰御屈。拿尾研动。袾袾哳哳。<img src=/i/g/QDDS.bmp>用秘功，以岭以穴。柂薪伐药，莽榤万茁。呕律则祥，佛伦惟萨。牡虚无有，颐咽蕊屑。肇素未来，晦明兴灭。（狐书一）吾亦神摅。九九六六，束身天除。何以充喉，吐纳太虚。何以蔽踝，霞袂云袽。哀尔浮生，栉比荒墟。吾复丽气，还形之初。在帝左右，道济忽诸。（狐书二）<hr>
