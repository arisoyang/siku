<h4>《集部·全唐诗·自咏五首》<b class="x">作者：白居易</b></h4>
朝亦随群动，暮亦随群动。荣华瞬息间，求得将何用。形骸与冠盖，假合相戏弄。但异睡著人，不知梦是梦。水旱合心忧，饥寒须手抚。何异食蓼虫，不知苦是苦。老耳倦声乐，病口厌杯盘。既无可恋者，何以不休官。亦须随丰约，可得无限剂。若待足始休，休官在何岁。既无婚嫁累，幸有归休处。归去诚已迟，犹胜不归去。<hr>
