<h4>《集部·全唐诗·杂言和常州李员外副使春日戏题十首》<b class="x">作者：权德舆</b></h4>
随风柳絮轻，映日杏花明。无奈花深处，流莺三数声。檐前晓色惊双燕，户外春风舞百花。粉署可怜闲对此，唯令碧玉泛流霞。枕上觉，窗外晓。怯朝光，惊曙鸟。花坠露，满芳沼。柳如丝，风袅袅。佳期远，相见少。试一望，魂杳渺。文禽并飞。婉彼君子，怅然有违。对酒不饮，横琴不挥。不挥者何，知音诚稀。绿杨烟袅袅，红蕊莺寂寂。如何愁思人，独与风光隔。春光暗入花钿。丝竹偏宜静夜，绮罗共占韶年。不遣通宵尽醉，定知辜负风烟。双燕频惊梦，三桃竞报春。相思寂不语，珠泪洒红巾。春风半，春光遍。柳如丝，花似霰。归心劳梦寐，远目伤游眄。可惜长安无限春，年年空向江南见。<hr>
