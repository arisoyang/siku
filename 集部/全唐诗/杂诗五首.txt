<h4>《集部·全唐诗·杂诗五首》<b class="x">作者：张九龄</b></h4>
孤桐亦胡为，百尺傍无枝。疏阴不自覆，修干欲何施。高冈地复迥，弱植风屡吹。凡鸟已相噪，凤凰安得知。运命虽为宰，寒暑自回薄。悠悠天地间，委顺无不乐。庭前揽芳蕙，江上托微波。路远无能达，忧情空复多。同心不可见，异路空延伫。浦上青枫林，津傍白沙渚。行吟至落日，坐望只愁予。神物亦岂孤，佳期竟何许。物类有固然，谁能取径通。纤纤良田草，靡靡唯从风。日夜沐甘泽，春秋等芳丛。生性苟不夭，香臭谁为中。道家贵至柔，儒生何固穷。终始行一意，无乃过愚公。<hr>
<h4>《集部·全唐诗·杂诗五首》<b class="x">作者：张九龄</b></h4>
孤桐亦胡为，百尺傍无枝。疏阴不自覆，修干欲何施。高冈地复迥，弱植风屡吹。凡鸟已相噪，凤凰安得知。运命虽为宰，寒暑自回薄。悠悠天地间，委顺无不乐。庭前揽芳蕙，江上托微波。路远无能达，忧情空复多。同心不可见，异路空延伫。浦上青枫林，津傍白沙渚。行吟至落日，坐望只愁予。神物亦岂孤，佳期竟何许。物类有固然，谁能取径通。纤纤良田草，靡靡唯从风。日夜沐甘泽，春秋等芳丛。生性苟不夭，香臭谁为中。道家贵至柔，儒生何固穷。终始行一意，无乃过愚公。<hr>
