<h4>《集部·全唐诗·德宗皇帝挽歌词四首》<b class="x">作者：白居易</b></h4>
执象宗玄祖，贻谋启孝孙。文高柏梁殿，礼薄霸陵原。宫仗辞天阙，朝仪出国门。生成不可报，二十七年恩。晓落当陵月，秋生满旆风。前星承帝座，不使北辰空。节表中和德，方垂广利恩。悬知千载后，理代数贞元。云日添寒惨，笳箫向晚悲。因山有遗诏，如葬汉文时。<hr>
