<h4>《集部·全唐诗·江有枫一篇十章》<b class="x">作者：萧颖士</b></h4>
江有枫，其叶蒙蒙。我友自东，于以游从。想彼槭矣，亦类其枫。矧伊怀人，而忘其东。于亭于里，君子游焉。于以宴喜，其乐亹亹。有莼有鱼，君子居焉。惟以宴醑，其乐徐徐。我友于征，彼郑之子。如琇如英，德音孔明。杉筱萋萋，寤寐无迷。忘其猜妒。彼何人斯，曾足伤惧。我闻先师，体命委和。公伯之愬，则如予何。怅然山河，惟以啸歌，其忧也哉。<hr>
