<h4>《集部·全唐诗·感兴六首》<b class="x">作者：李白</b></h4>
瑶姬天帝女，精彩化朝云。宛转入宵梦，无心向楚君。锦衾抱秋月，绮席空兰芬。茫昧竟谁测，虚传宋玉文。解珮欲西去，含情讵相违。香尘动罗袜，绿水不沾衣。陈王徒作赋，神女岂同归。好色伤大雅，多为世所讥。征鸿务随阳，又不为我栖。委之在深箧，蠹鱼坏其题。何如投水中，流落他人开。不惜他人开，但恐生是非。西山玉童子，使我炼金骨。欲逐黄鹤飞，相呼向蓬阙。高节不可夺，炯心如凝丹。常恐彩色晚，不为人所观。安得配君子，共乘双飞鸾。常恐委畴陇，忽与秋蓬飞。乌得荐宗庙，为君生光辉。<hr>
