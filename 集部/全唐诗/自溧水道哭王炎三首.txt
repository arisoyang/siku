<h4>《集部·全唐诗·自溧水道哭王炎三首》<b class="x">作者：李白</b></h4>
白杨双行行，白马悲路傍。晨兴见晓月，更似发云阳。溧水通吴关，逝川去未央。故人万化尽，闭骨茅山冈。天上坠玉棺，泉中掩龙章。名飞日月上，义与风云翔。逸气竟莫展，英图俄夭伤。楚国一老人，来嗟龚胜亡。有言不可道，雪泣忆兰芳。悲来欲脱剑，挂向何枝好。哭向茅山虽未摧，一生泪尽丹阳道。未成霖雨用，先失济川材。一罢广陵散，鸣琴更不开。<hr>
