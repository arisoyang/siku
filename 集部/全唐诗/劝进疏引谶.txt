<h4>《集部·全唐诗·劝进疏引谶》<b class="x">作者：不详</b></h4>
东海十八子，八井唤三军。手持双白雀，头上戴紫云。西北天火照，龙山昭童子。赤光连北斗，童子木上悬白幡。胡兵纷纷满前后，拍手唱堂堂，驱羊向南走。兴伍伍，仁义行武。得九九，得声名。童子木底百丈水，东家井里五色星。我语不可信，问取卫先生。十八成男子，洪水主刀傍。市朝义归政，人宁俱不荒。人言有恒性，也复道非常。为君好思量，何□□禹汤。桃源花□□，李树起堂堂。只看寅卯岁，深水没黄杨。<hr>
