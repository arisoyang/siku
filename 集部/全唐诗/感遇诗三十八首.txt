<h4>《集部·全唐诗·感遇诗三十八首》<b class="x">作者：陈子昂</b></h4>
微月生西海，幽阳始代升。圆光正东满，阴魄已朝凝。太极生天地，三元更废兴。至精谅斯在，三五谁能征。迟迟白日晚，袅袅秋风生。岁华尽摇落，芳意竟何成。黄沙幕南起，白日隐西隅。汉甲三十万，曾以事匈奴。但见沙场死，谁怜塞上孤。吾闻中山相，乃属放麑翁。孤兽犹不忍，况以奉君终。曷见玄真子，观世玉壶中。窅然遗天地，乘化入无穷。古之得仙道，信与元化并。玄感非象识，谁能测沉冥。世人拘目见，酣酒笑丹经。昆仑有瑶树，安得采其英。众芳委时晦，鶗鴂鸣悲耳。鸿荒古已颓，谁识巢居子。仲尼推太极，老聃贵窈冥。西方金仙子，崇义乃无明。空色皆寂灭，缘业定何成。名教信纷藉，死生俱未停。先天诚为美，阶乱祸谁因。长城备胡寇，嬴祸发其亲。赤精既迷汉，子年何救秦。去去桃李花，多言死如麻。便便夸毗子，荣耀更相持。务光让天下，商贾竞刀锥。已矣行采芝，万世同一时。七雄方龙斗，天下久无君。浮荣不足贵，遵养晦时文。舒可弥宇宙，卷之不盈分。岂徒山木寿，空与麋鹿群。世情甘近习，荣耀纷如何。怨憎未相复，亲爱生祸罗。瑶台倾巧笑，玉杯殒双蛾。谁见枯城蘖，青青成斧柯。青春始萌达，朱火已满盈。徂落方自此，感叹何时平。宝鼎沦伊谷，瑶台成古丘。西山伤遗老，东陵有故侯。昔称夭桃子，今为舂市徒。鸱鸮悲东国，麋鹿泣姑苏。谁见鸱夷子，扁舟去五湖。骄荣贵工巧，势利迭相干。燕王尊乐毅，分国愿同欢。鲁连让齐爵，遗组去邯郸。伊人信往矣，感激为谁叹。三季沦周赧，七雄灭秦嬴。复闻赤精子，提剑入咸京。炎光既无象，晋虏复纵横。尧禹道已昧，昏虐势方行。岂无当世雄，天道与胡兵。咄咄安可言，时醉而未醒。仲尼溺东鲁，伯阳遁西溟。大运自古来，旅人胡叹哉。灌园何其鄙，皎皎於陵中。世道不相容，嗟嗟张长公。吾闻西方化，清净道弥敦。奈何穷金玉，雕刻以为尊。云构山林尽，瑶图珠翠烦。鬼工尚未可，人力安能存。夸愚适增累，矜智道逾昏。一绳将何系，忧醉不能持。去去行采芝，勿为尘所欺。穰侯富秦宠，金石比交欢。出入咸阳里，诸侯莫敢言。宁知山东客，激怒秦王肝。布衣取丞相，千载为辛酸。登山望宇宙，白日已西暝。云海方荡潏，孤鳞安得宁。杀身炎州里，委羽玉堂阴。旖旎光首饰，葳蕤烂锦衾。岂不在遐远，虞罗忽见寻。多材信为累，叹息此珍禽。高堂委金玉，微缕悬千钧。如何负公鼎，被夺笑时人。瑶台有青鸟，远食玉山禾。昆仑见玄凤，岂复虞云罗。日耽瑶池乐，岂伤桃李时。青苔空萎绝，白发生罗帷。巫山彩云没，高丘正微茫。伫立望已久，涕落沾衣裳。岂兹越乡感，忆昔楚襄王。朝云无处所，荆国亦沦亡。朅来高唐观，怅望云阳岑。雄图今何在，黄雀空哀吟。严冬阴风劲，穷岫泄云生。昏曀无昼夜，羽檄复相惊。拳跼竞万仞，崩危走九冥。籍籍峰壑里，哀哀冰雪行。圣人御宇宙，闻道泰阶平。肉食谋何失，藜藿缅纵横。岂不盛光宠，荣君白玉墀。但恨红芳歇，凋伤感所思。众趋明所避，时弃道犹存。云渊既已失，罗网与谁论。箕山有高节，湘水有清源。唯应白鸥鸟，可为洗心言。登山望不见，涕泣久涟洏。宿梦感颜色，若与白云期。马上骄豪子，驱逐正蚩蚩。蜀山与楚水，携手在何时。变化固幽类，芳菲能几时。疲疴苦沦世，忧痗日侵淄。眷然顾幽褐，白云空涕洟。自言幽燕客，结发事远游。赤丸杀公吏，白刃报私仇。避仇至海上，被役此边州。故乡三千里，辽水复悠悠。每愤胡兵入，常为汉国羞。何知七十战，白首未封侯。西驰丁零塞，北上单于台。登山见千里，怀古心悠哉。谁言未忘祸，磨灭成尘埃。时哉悲不会，涕泣久涟洏。梦登绥山穴，南采巫山芝。探元观群化，遗世从云螭。婉娈时永矣，感悟不见之。藉藉天骄子，猖狂已复来。塞垣无名将，亭堠空崔嵬。咄嗟吾何叹，边人涂草莱。盲飙忽号怒，万物相纷劘。溟海皆震荡，孤凤其如何。<hr>
