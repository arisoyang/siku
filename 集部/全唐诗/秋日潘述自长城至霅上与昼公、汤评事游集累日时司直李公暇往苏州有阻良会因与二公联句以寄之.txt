<h4>《集部·全唐诗·秋日潘述自长城至霅上与昼公、汤评事游集累日时司直李公暇往苏州有阻良会因与二公联句以寄之》<b class="x">作者：皎然</b></h4>
离念非前期，秋风忽已至。（潘述）芸黄众芳晚，摇荡居人思。（皎然）白霜凄以积，高梧飒而坠。（汤衡）悠然越山川，复此恨离异。（潘述）时景易迁谢，欢□难兼遂。（皎然）惜分缓回舟，怀遥企归驷。（汤衡）休浣情自高，来思日云未。（潘述）<hr>
