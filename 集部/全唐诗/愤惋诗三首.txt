<h4>《集部·全唐诗·愤惋诗三首》<b class="x">作者：刘损</b></h4>
宝钗分股合无缘，鱼在深渊日在天。得意紫鸾休舞镜，断踪青鸟罢衔笺。金杯倒覆难收水，玉轸倾欹懒续弦。从此蘼芜山下过，只应将泪比黄泉。白云将散信沈沈。已休磨琢投泥玉，懒更经营买笑金。愿作山头似人石，丈夫衣上泪痕深。画眉窗下月空残。云归巫峡音容断，路隔星河去住难。莫道诗成无泪下，泪如泉滴亦须干。<hr>
