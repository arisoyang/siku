<h4>《集部·全唐诗·新秋月夕，客有自远相寻者，作吴体二首以赠》<b class="x">作者：陆龟蒙</b></h4>
风初寥寥月乍满，杉篁左右供馀清。因君一话故山事，忆鹤互应深溪声。云门老僧定未起，白阁道士遥相迎。日闻羽檄日夜急，掉臂欲归岩下行。玉绳银汉光离离。三吴烟雾且如此，百越琛赆来何时。林端片月落未落，强慰别情言后期。<hr>
