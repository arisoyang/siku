<h4>《集部·全唐诗·谢秀才有妾缟练改从于人秀才引留之不得后生感忆座人制诗嘲谢复继四首》<b class="x">作者：李贺</b></h4>
谁知泥忆云，望断梨花春。荷丝制机练，竹叶剪花裙。月明啼阿姊，灯暗会良人。也识君夫婿，金鱼挂在身。碧玉破不复，瑶琴重拨弦。今日非昔日，何人敢正看。夜遥灯焰短，睡熟小屏深。好作鸳鸯梦，南城罢捣砧。邀人裁半袖，端坐据胡床。泪湿红轮重，栖乌上井梁。<hr>
