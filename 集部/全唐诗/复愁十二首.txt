<h4>《集部·全唐诗·复愁十二首》<b class="x">作者：杜甫</b></h4>
人烟生处僻，虎迹过新蹄。野鹘翻窥草，村船逆上溪。万国尚防寇，故园今若何。昔归相识少，早已战场多。金丝镂箭镞，皂尾制旗竿。一自风尘起，犹嗟行路难。贞观铜牙弩，开元锦兽张。花门小前好，此物弃沙场。任转江淮粟，休添苑囿兵。由来貔虎士，不满凤凰城。每恨陶彭泽，无钱对菊花。如今九日至，自觉酒须赊。<hr>
