<h4>《集部·全唐诗·蜀绵州越王楼诗》<b class="x">作者：樊宗师</b></h4>
危楼倚天门，如<img src=/i/g/QM56.bmp>星辰宫。榱薄龙虎怪，洄洄绕雷风。徂秋试登临，大霭屯乔空。不见西北路，考怀益雕穷。石濑薄溅溅，上山杳穹穹。昔人创为逝，所适酡颜红。今我兹之来，犹校成岁功。辍田植科亩，游圃歌芳丛。地财无丛厚，人室安取丰。既乏富庶能，千万惭文翁。<hr>
