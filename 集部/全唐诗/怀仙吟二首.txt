<h4>《集部·全唐诗·怀仙吟二首》<b class="x">作者：陈陶</b></h4>
丹陵五牙客，昨日罗浮归。赤斧寻不得，烟霞空满衣。试于华阳问，果遇三茅知。采药向十洲，同行牧羊儿。十洲隔八海，浩渺不可期。空留双白鹤，巢在长松枝。沧浪在何许，相思泪如雨。黄鹤不复来，云深离别处。石渠泉泠泠，三见菖蒲生。日夜劳梦魂，随波注东溟。空怀别时惠，长读消魔经。<hr>
