<h4>《集部·全唐诗·又溪馆听蝉联句》<b class="x">作者：颜真卿</b></h4>
高树多凉吹，疏蝉足断声。（杨凭）已催居客感，更使别人惊。（杨凝）晚夏犹知急，新秋别有情。（权器）危湍和不似，细管学难成。（陆羽）当斅附金重，无贪曜火明。（颜真卿）青松四面落，白发一重生。（耿湋）向夕音弥厉，迎风翼更轻。（乔）单嘶出迥树，馀响思空城。（裴幼清）嘒唳松间坐，萧寥竹里行。（伯成）如何长饮露，高洁未能名。（皎然）<hr>
