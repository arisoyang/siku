<h4>《集部·全唐诗·陈情献江西李常侍五首》<b class="x">作者：许棠</b></h4>
二十二三年，游秦复滞燕。徒陪群彦后，自苦此生前。径折啼猿树，岩荒喷月泉。东堂曾受荐，垂白志犹坚。始见红叶落，又闻黄鸟啼。不因趋大旆，谁肯暂提携。乡程长恨远，旅梦亦愁贫。天地虽云广，殊难寄此身。秦城还逐梦，楚徼影随形。此去吟虽苦，何人更肯听。越鸟啼春早，蛮花送雨寒。丘门沾顾重，未别欲阑干。<hr>
