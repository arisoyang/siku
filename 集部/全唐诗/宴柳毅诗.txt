<h4>《集部·全唐诗·宴柳毅诗》<b class="x">作者：洞庭龙君</b></h4>
大天苍苍兮大地茫茫，人各有志兮何可思量。狐神鼠圣兮薄社依墙，雷霆一发兮其孰敢当。荷贞人兮信义长，令骨肉兮还故乡，永言惭愧兮何时忘。腹心辛苦兮泾水之隅，风霜满鬓兮雨雪罗襦。赖明公兮引素书，令骨肉兮家如初，永言珍重兮无时无。尺书远达兮以解君忧，哀冤果雪兮还处其休。荷君和雅兮感甘羞，山家寂寞兮难久留，欲将辞去兮悲绸缪。<hr>
