<h4>《集部·全唐诗·和春深二十首》<b class="x">作者：白居易</b></h4>
何处春深好，春深富贵家。马为中路鸟，妓作后庭花。罗绮驱论队，金银用断车。眼前何所苦，唯苦日西斜。奴困归佣力，妻愁出赁车。途穷平路险，举足剧褒斜。诏借当衢宅，恩容上殿车。延英开对久，门与日西斜。飞絮冲球马，垂杨拂妓车。戎装拜春设，左握宝刀斜。五匹鸣珂马，双轮画轼车。和风引行乐，叶叶隼旟斜。蜡炬开明火，银台赐物车。相逢不敢揖，彼此帽低斜。御印提随仗，香笺把下车。宋家宫样髻，一片绿云斜。破柱行持斧，埋轮立驻车。入班遥认得，鱼贯一行斜。炎瘴蒸如火，光阴走似车。为忧鵩鸟至，只恐日光斜。折桂名惭郄，收萤志慕车。官场泥补处，最怕寸阴斜。兰索纫幽珮，蒲轮驻软车。林间箕踞坐，白眼向人斜。投饵移轻楫，牵轮转小车。萧萧芦叶里，风起钓丝斜。曳练驰千马，惊雷走万车。馀波落何处，江转富阳斜。餔歠眠糟瓮，流涎见麹车。中山一沉醉，千度日西斜。弄水游童棹，湔裾小妇车。齐桡争渡处，一匹锦标斜。碧草追游骑，红尘拜扫车。秋千细腰女，摇曳逐风斜。鼓应投壶马，兵冲象戏车。弹棋局上事，最妙是长斜。转烛初移障，鸣环欲上车。青衣传毡褥，锦绣一条斜。宾拜登华席，亲迎障幰车。催妆诗未了，星斗渐倾斜。兰麝熏行被，金铜钉坐车。杭州苏小小，人道最夭斜。<hr>
