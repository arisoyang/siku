<h4>《集部·全唐诗·夜泊越州逢北使》<b class="x">作者：沈佺期</b></h4>
天地降雷雨，放逐还国都。重以风潮事，年月戒回舻。容颜荒外老，心想域中愚。憩泊在兹夜，炎云逐斗枢。<img src=/i/g/QK53.bmp><img src=/i/g/QK54.bmp>萦海若，霹雳耿天吴。鳌抃群岛失，鲸吞众流输。偶逢金华使，握手泪相濡。饥共噬齐枣，眠共席秦蒲。既北思攸济，将南睿所图。往来固无咎，何忽惮前桴。<hr>
