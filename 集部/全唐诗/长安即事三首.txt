<h4>《集部·全唐诗·长安即事三首》<b class="x">作者：徐夤</b></h4>
抛掷清溪旧钓钩，长安寒暑再环周。便随莺羽三春化，只说蝉声一度愁。扫雪自怜窗纸照，上天宁愧海槎流。明时则待金门诏，肯羡班超万户侯。家得干戈定后书。富贵敢期苏季子，清贫方见马相如。明时用即匡君去，不用何妨却钓鱼。岂有花枝胜杏园。绮席促时皆国器，羽觥飞处尽王孙。高眠亦是前贤事，争报春闱莫大恩。<hr>
