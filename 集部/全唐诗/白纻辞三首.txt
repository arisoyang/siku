<h4>《集部·全唐诗·白纻辞三首》<b class="x">作者：李白</b></h4>
扬清歌，发皓齿，北方佳人东邻子。且吟白纻停绿水，长袖拂面为君起。寒云夜卷霜海空，胡风吹天飘塞鸿。玉颜满堂乐未终，馆娃日落歌吹濛。郢中白雪且莫吟，子夜吴歌动君心。动君心，冀君赏。愿作天池双鸳鸯，一朝飞去青云上。倾城独立世所稀。激楚结风醉忘归，高堂月落烛已微，玉钗挂缨君莫违。<hr>
