<h4>《集部·全唐诗·奉平淮夷雅表·皇武命丞相度董师集大功也》<b class="x">作者：柳宗元</b></h4>
皇耆其武，于溵于淮。既巾乃车，环蔡具来。狡众昏嚚，甚毒于酲。狂奔叫呶，以干大刑。锡汝斧钺，其往视师。师是蔡人，以宥以釐。金节煌煌，锡质雕戈。犀甲熊旂，威命是荷。鼎臑俎胾，五献百笾。凡百卿士，班以周旋。宛宛周道，于山于川。远扬迩昭，陟降连连。公曰徐之，无恃额额。式和尔容，惟义之宅。赤子匍匐，厥父是亢。怒其萌芽，以悖太阳。蔡凶伊窘，悉起来聚。左捣其虚，靡愆厥虑。其危既安，有长如林。曾是讙譊，化为讴吟。度拜稽首，天子圣神。度拜稽首，皇祐下人。归牛休马，丰稼于野。我武惟皇，永保无疆。<hr>
<h4>《集部·全唐诗·奉平淮夷雅表·皇武命丞相度董师集大功也》<b class="x">作者：柳宗元</b></h4>
皇耆其武，于溵于淮。既巾乃车，环蔡具来。狡众昏嚚，甚毒于酲。狂奔叫呶，以干大刑。锡汝斧钺，其往视师。师是蔡人，以宥以釐。金节煌煌，锡质雕戈。犀甲熊旂，威命是荷。鼎臑俎胾，五献百笾。凡百卿士，班以周旋。宛宛周道，于山于川。远扬迩昭，陟降连连。公曰徐之，无恃额额。式和尔容，惟义之宅。赤子匍匐，厥父是亢。怒其萌芽，以悖太阳。蔡凶伊窘，悉起来聚。左捣其虚，靡愆厥虑。其危既安，有长如林。曾是讙譊，化为讴吟。度拜稽首，天子圣神。度拜稽首，皇祐下人。归牛休马，丰稼于野。我武惟皇，永保无疆。<hr>
