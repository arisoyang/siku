<h4>《集部·全唐诗·比闻龙门敬善寺有红桂树独秀伊川尝于江南诸山访之莫致陈侍御知予所好因访剡溪樵客偶得数株移值郊园众芳色沮乃知敬盖所有是蜀道菵草徒得嘉名因赋是诗兼赠陈侍御》<b class="x">作者：李德裕</b></h4>
昔闻红桂枝，独秀龙门侧。越叟遗数株，周人未尝识。平生爱此树，攀玩无由得。君子知我心，因之为羽翼。岂烦嘉客誉，且就清阴息。来自天姥岑，长疑翠岚色。芬芳世所绝，偃蹇枝渐直。琼叶润不凋，珠英粲如织。犹疑翡翠宿，想待鹓雏食。宁止暂淹留，终当更封植。<hr>
