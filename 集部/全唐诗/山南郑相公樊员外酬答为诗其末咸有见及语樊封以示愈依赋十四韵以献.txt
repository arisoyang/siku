<h4>《集部·全唐诗·山南郑相公樊员外酬答为诗其末咸有见及语樊封以示愈依赋十四韵以献》<b class="x">作者：韩愈</b></h4>
梁维西南屏，山厉水刻屈。禀生肖剿刚，难谐在民物。荥公鼎轴老，享斡力健倔。帝咨女予往，牙纛前岔坲。威风挟惠气，盖壤两劘拂。茫漫华黑间，指画变恍欻。诚既富而美，章汇霍炳蔚。日延讲大训，龟判错衮黻。樊子坐宾署，演孔刮老佛。金舂撼玉应，厥臭剧蕙郁。遗我一言重，跽受惕斋栗。辞悭义卓阔，呀豁疚掊掘。如新去耵聍，雷霆逼飓<img src=/i/g/QF52.bmp>。缀此岂为训，俚言绍庄屈。<hr>
