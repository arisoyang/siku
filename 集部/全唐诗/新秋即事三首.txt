<h4>《集部·全唐诗·新秋即事三首》<b class="x">作者：皮日休</b></h4>
痴号多于顾恺之，更无馀事可从知。酒坊吏到常先见，鹤料符来每探支。凉后每谋清月社，晚来专赴白莲期。共君无事堪相贺，又到金齑玉鲙时。山信回缄乳管粗。白月半窗抄朮序，清泉一器授芝图。乞求待得西风起，尽挽烟帆入太湖。病久还甘吏道疏。青桂巾箱时寄药，白纶卧具半抛书。君卿唇舌非吾事，且向江南问鳆鱼。<hr>
