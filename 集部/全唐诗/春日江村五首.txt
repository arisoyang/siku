<h4>《集部·全唐诗·春日江村五首》<b class="x">作者：杜甫</b></h4>
农务村村急，春流岸岸深。乾坤万里眼，时序百年心。茅屋还堪赋，桃源自可寻。艰难贱生理，飘泊到如今。过懒从衣结，频游任履穿。藩篱无限景，恣意买江天。赤管随王命，银章付老翁。岂知牙齿落，名玷荐贤中。燕外晴丝卷，鸥边水叶开。邻家送鱼鳖，问我数能来。宅入先贤传，才高处士名。异时怀二子，春日复含情。<hr>
