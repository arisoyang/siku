<h4>《集部·全唐诗·杭州天竺、灵隐二寺顷岁亦布衣一游及赴镇会稽不敢以登临自适竟不复到寺寺多猿猱谓之孙团弥长其类因追思为诗二首》<b class="x">作者：李绅</b></h4>
翠岩幽谷高低寺，十里松风碧嶂连。开尽春花芳草涧，遍通秋水月明泉。石文照日分霞壁，竹影侵云拂暮烟。时有猿猱扰钟磬，老僧无复得安禅。静居难识梵王心。鱼扃昼锁龙宫宝，雁塔高摩欲界金。近日尤闻重雕饰，世人遥礼二檀林。<hr>
