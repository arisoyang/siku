<h4>《集部·全唐诗·同辛簿简仰酬思玄上人林泉四首》<b class="x">作者：骆宾王</b></h4>
闻君招隐地，仿佛武陵春。缉芰知还楚，披榛似避秦。崩查年祀积，幽草岁时新。一谢沧浪水，安知有逸人。忘怀南涧藻，蠲思北堂萱。坐叹华滋歇，思君谁为言。聚花如薄雪，沸水若轻雷。今日徒招隐，终知异凿坏。芳杜湘君曲，幽兰楚客词。山中有春草，长似寄相思。<hr>
