<h4>《集部·全唐诗·奉和幸上官昭容院献诗四首》<b class="x">作者：郑愔</b></h4>
地轴楼居远，天台阙路赊。何如游帝宅，即此对仙家。座拂金壶电，池摇玉酒霞。无云秦汉隔，别访武陵花。鸾歌随凤吹，鹤舞向鹍弦。更觅琼妃伴，来过玉女泉。池栋清温燠，岩窗起沍寒。幽亭有仙桂，圣主万年看。庭花采菉蓐，岩石步莓苔。愿奉舆图泰，长开锦翰裁。<hr>
