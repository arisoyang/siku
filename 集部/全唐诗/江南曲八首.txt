<h4>《集部·全唐诗·江南曲八首》<b class="x">作者：刘希夷</b></h4>
暮宿南洲草，晨行北岸林。日悬沧海阔，水隔洞庭深。烟景无留意，风波有异浔。岁游难极目，春戏易为心。朝夕无荣遇，芳菲已满襟。画舫烟中浅，青阳日际微。锦帆冲浪湿，罗袖拂行衣。含情罢所采，相叹惜流晖。果气时不歇，蘋花日自新。以此江南物，持赠陇西人。空盈万里怀，欲赠竟无因。明月留照妾，轻云持赠君。山川各离散，光气乃殊分。天涯一为别，江北不相闻。洄溯经千里，烟波接两乡。云明江屿出，日照海流长。此中逢岁晏，浦树落花芳。晴云曲金阁，珠楼碧烟里。月明芳树群鸟飞，风过长林杂花起。可怜离别谁家子，于此一至情何已。渐觉罗裳珠露浓。自惜妍华三五岁，已叹关山千万重。人情一去无还日，欲赠怀芳怨不逢。冲风摽落洞庭渌。落花两袖红纷纷，朝霞高阁洗晴云。谁言此处婵娟子，珠玉为心以奉君。<hr>
