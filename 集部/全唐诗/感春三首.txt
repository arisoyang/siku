<h4>《集部·全唐诗·感春三首》<b class="x">作者：韩愈</b></h4>
偶坐藤树下，暮春下旬间。藤阴已可庇，落蕊还漫漫。亹亹新叶大，珑珑晚花乾。青天高寥寥，两蝶飞翻翻。时节适当尔，怀悲自无端。春序一如此，汝颜安足赖。谁能驾飞车，相从观海外。左右同来人，金紫贵显剧。娇童为我歌，哀响跨筝笛。艳姬蹋筵舞，清眸刺剑戟。心怀平生友，莫一在燕席。死者长眇芒，生者困乖隔。少年真可喜，老大百无益。<hr>
