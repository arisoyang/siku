<h4>《集部·全唐诗·登郡楼书怀》<b class="x">作者：刘兼</b></h4>
烟雨楼台渐晦冥，锦江澄碧浪花平。卞和未雪荆山耻，庄舄空伤越国情。天际寂寥无雁下，云端依约有僧行。登高欲继离骚咏，魂断愁深写不成。剑气冲星又若何。朝客渐通书信少，钓舟频引梦魂多。北山更有移文者，白首无尘归去么。铅刀何事却屠龙。九夷欲适嗟吾道，五柳终归效古风。独倚郡楼无限意，满江烟雨正冥濛。<hr>
