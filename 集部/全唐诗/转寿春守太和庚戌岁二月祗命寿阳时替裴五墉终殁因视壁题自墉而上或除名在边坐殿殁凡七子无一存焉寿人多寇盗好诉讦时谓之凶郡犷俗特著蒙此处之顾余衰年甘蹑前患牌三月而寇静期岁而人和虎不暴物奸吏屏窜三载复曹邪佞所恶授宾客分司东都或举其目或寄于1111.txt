<h4>《集部·全唐诗·转寿春守太和庚戌岁二月祗命寿阳时替裴五墉终殁因视壁题自墉而上或除名在边坐殿殁凡七子无一存焉寿人多寇盗好诉讦时谓之凶郡犷俗特著蒙此处之顾余衰年甘蹑前患牌三月而寇静期岁而人和虎不暴物奸吏屏窜三载复曹邪佞所恶授宾客分司东都或举其目或寄于1111》<b class="x">作者：李绅</b></h4>
未登崖谷寻丹灶，且历轩窗看壁题。那遇八公生羽翼，空悲七子委尘泥。旧坛无复翔云鹤，废垒曾经振鼓鼙。点检遗编尽朝菌，应难求望一刀圭。<hr>
