<h4>《集部·全唐诗·闲居拟齐梁四首》<b class="x">作者：贯休</b></h4>
夜雨山草滋，爽籁生古木。闲吟竹仙偈，清于嚼金玉。蟋蟀啼坏墙，苟免悲局促。道人优昙花，迢迢远山绿。苦吟斋貌减，更被杉风吹。独赖湖上翁，时为烹露葵。山翁寄术药，幸得秋病可。终召十七人，云中备香火。支策到江湄，江皋木叶飞。自怜为客远，还如鹊绕枝。南枝复北枝，玉露沾毛衣。<hr>
