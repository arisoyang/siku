<h4>《集部·全唐诗·蜀路二首》<b class="x">作者：张说</b></h4>
云埃夜澄廓，山日晓晴鲜。叶落苍江岸，鸿飞白露天。磷磷含水石，幂幂覆林烟。客心久无绪，秋风殊未然。及兹旋辕地，秋风满路生。昏晓思魏阙，梦寐还秦京。秦京开朱第，魏阙垂紫缨。幽独玄虚阁，不闻人马声。艺业为君重，名位为君轻。玉琴知调苦，宝镜对胆清。鹰饥常啄腥，凤饥亦待琼。于君自有属，物外岂能轻。<hr>
