<h4>《集部·全唐诗·道家四首奉敕撰》<b class="x">作者：张说</b></h4>
金坛启曙闱，真气肃微微。落月衔仙窦，初霞拂羽衣。香随龙节下，云逐凤箫飞。暂住蓬莱戏，千年始一归。作赋看神雨，乘槎辨客星。只应谢人俗，轻举托云輧。乘风嬉浩荡，窥月弄光辉。唯有三山鹤，应同千载归。天上灵书下，空中妙伎迎。迎来出烟雾，渺渺戏蓬瀛。<hr>
