<h4>《集部·全唐诗·生春二十首》<b class="x">作者：元稹</b></h4>
何处生春早，春生云色中。笼葱闲著水，晻淡欲随风。度晓分霞态，馀光庇雪融。晚来低漠漠，浑欲泥幽丛。屋上些些薄，池心旋旋融。自悲销散尽，谁假入兰丛。水冻霜威庇，泥新地气融。渐知残雪薄，杪近最怜丛。宫树栖鸦乱，城楼带雪融。竞排阊阖侧，珂伞自相丛。药树香烟重，天颜瑞气融。柳梅浑未觉，青紫已丛丛。芦笋锥犹短，凌澌玉渐融。数宗船载足，商妇两眉丛。斫筤天虽暖，穿区冻未融。鞭牛县门外，争土盖蚕丛。织女云桥断，波神玉貌融。便成呜咽去，流恨与莲丛。绿误眉心重，黄惊蜡泪融。碧条殊未合，愁绪已先丛。陇迥羌声怨，江遥客思融。年年最相恼，缘未有诸丛。鸿雁惊沙暖，鸳鸯爱水融。最怜双翡翠，飞入小梅丛。柳爱和身动，梅愁合树融。草芽犹未出，挑得小萱丛。骂雨愁妨走，呵冰喜旋融。女儿针线尽，偷学五辛丛。暗入心情懒，先添酒思融。预知花好恶，偏在最深丛。开眼犹残梦，抬身便恐融。却成双翅蝶，还绕庳花丛。宿雾梅心滴，朝光幕上融。思牵梳洗懒，空拔绿丝丛。柳软腰支嫩，梅香密气融。独眠傍妒物，偷铲合欢丛。似觉肌肤展，潜知血气融。又添新一岁，衰白转成丛。纵有心灰动，无由鬓雪融。未知开眼日，空绕未开丛。柳误啼珠密，梅惊粉汗融。满空愁淡淡，应豫忆芳丛。<hr>
