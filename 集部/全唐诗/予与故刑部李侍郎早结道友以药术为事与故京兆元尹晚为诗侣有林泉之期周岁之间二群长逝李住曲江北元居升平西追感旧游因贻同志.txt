<h4>《集部·全唐诗·予与故刑部李侍郎早结道友以药术为事与故京兆元尹晚为诗侣有林泉之期周岁之间二群长逝李住曲江北元居升平西追感旧游因贻同志》<b class="x">作者：白居易</b></h4>
从哭李来伤道气，自亡元后减诗情。金丹同学都无益，水竹邻居竟不成。月夜若为游曲水，花时那忍到升平。如年七十身犹在，但恐伤心无处行。<hr>
