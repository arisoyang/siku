<h4>《集部·全唐诗·古意九首》<b class="x">作者：贯休</b></h4>
一雨火云尽，闭门心冥冥。兰花与芙蓉，满院同芳馨。佳人天一涯，好鸟何嘤嘤。我有双白璧，不羡于虞卿。我有径寸珠，别是天地精。玩之室生白，潇洒身安轻。只应天上人，见我双眼明。我本是蓑笠，幼知天子尊。学为毛氏诗，亦多直致言。不慕需臑类，附势同崩奔。唯寻桃李蹊，去去长者门。文章深掣曳，珂珮鸣丁当。好风吹桃花，片片落银床。何妨学羽翰，远逐朱鸟翔。千人万人中，一人两人知。忆在东溪日，花开叶落时。几拟以黄金，铸作钟子期。人生非日月，光辉岂常在。一荣与一辱，古今常相对。君不见于公门，子孙好冠盖。我愿君子气，散为青松栽。我恐荆棘花，只为小人开。伤心复伤心，吟上高高台。一种为顽嚚，得作翻经石。一种为枯槁，得作登山屐。永嘉为郡后，山水添鲜碧。何当学羽翰，一去观遗迹。虎殿龙楼无不可。一朝力士脱靴后，玉上青蝇生一个。紫皇殿前五色麟，忽然掣断黄金锁。五湖大浪如银山，满船载酒挝鼓过。贺老成异物，颠狂谁敢和。宁知江边坟，不是犹醉卧。箬屋开地炉，翠墙挂藤衣。看经竹窗边，白猿三两枝。东峰有老人，眼碧头骨奇。种薤煮白石，旨趣如婴儿。月上来打门，月落方始归。授我微妙诀，恬澹无所为。别来六七年，只恐白日飞。<hr>
