<h4>《集部·全唐诗·翁文尧员外捧金紫还乡之命雅发篇章将原交情远为嘉贶洎燕鸿陆犬楚水荆山又吐琼瑶逮之幽鄙涌泉思触逸兴皆虚而强韵押难非才颇愧辄兹酬和以质奖私》<b class="x">作者：黄滔</b></h4>
抟将盛事更无馀，还向桥边看旧书。东越独推生竹箭，北溟喜足贮鲲鱼。两回谁解归华表，午夜兼能荐子虚。须把头冠弹尽日，怜君不与故人疏。<hr>
