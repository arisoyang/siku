<h4>《集部·全唐诗·重过列子庙追感顷年自淮服与居守王仆射同题名于庙壁仆射已为御史余尚布衣自后俱列紫垣继游内置两为夏官之代复联左揆之荣荷宠多同感涕何极四书四韵奉寄》<b class="x">作者：李德裕</b></h4>
白首过遗庙，朱轮入故城。已惭联左揆，犹喜抗前旌。曳履忘年旧，弹冠久要情。重看题壁处，岂羡弃繻生。<hr>
