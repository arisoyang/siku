<h4>《集部·全唐诗·闻开江相国宋（一作宋相公申锡）下世二首》<b class="x">作者：杜牧</b></h4>
权门阴进夺移才，驿骑如星堕峡来。晁氏有恩忠作祸，贾生无罪直为灾。贞魂误向崇山没，冤气疑从湘水回。毕竟成功何处是，五湖云月一帆开。自取机沉在槛猿。位极乾坤三事贵，谤兴华夏一夫冤。宵衣旰食明天子，日伏青蒲不为言。<hr>
