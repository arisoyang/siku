<h4>《集部·全唐诗·哭吕衡州六首》<b class="x">作者：元稹</b></h4>
气敌三人杰，交深一纸书。我投冰莹眼，君报水怜鱼。髀股惟夸瘦，膏肓岂暇除。伤心死诸葛，忧道不忧馀。国待球琳器，家藏虎豹韬。尽将千载宝，埋入五原蒿。势激三千壮，年应四十无。遥闻不瞑目，非是不怜吴。雁起沙汀暗，云连海气黄。祝融峰上月，几照北人丧。铙吹临江返，城池隔雾开。满船深夜哭，风棹楚猿哀。耒水波文细，湘江竹叶轻。平生思风月，潜寐若为情。<hr>
