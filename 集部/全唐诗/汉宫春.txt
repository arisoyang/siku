<h4>《集部·全唐诗·汉宫春》<b class="x">作者：吕岩</b></h4>
横笛声沉，倚危楼红日，<br>江转天斜。黄尘边火澒洞，<br>何处吾家。胎禽怨夜，<br>来乘风、玄露丹霞。<br>先生笑、飞空一剑，<br>东风犹自天涯。.情知道山中好，<br>早翠嚣含隐，瑶草新芽。<br>青溪故人信断，梦逐飙车。<br>乾坤星火，归来了、煮石煎沙。<br>回首处，幅巾蒲帐，<br>云边独是桃花。<hr>
