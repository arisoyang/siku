<h4>《集部·全唐诗·步虚词五首》<b class="x">作者：徐铉</b></h4>
气为还元正，心由抱一灵。凝神归罔象，飞步入青冥。整服乘三素，旋纲蹑九星。琼章开后学，稽首奉真经。白鹤能为使，班麟解驾车。灵符终愿借，转共世情疏。世上金壶远，人间玉龠空。唯馀养身法，修此与天通。蔽景乘朱凤，排虚驾紫烟。不嫌园吏傲，愿在玉宸前。佩响流虚殿，炉烟在醮坛。萧寥不可极，骖驾上云端。<hr>
