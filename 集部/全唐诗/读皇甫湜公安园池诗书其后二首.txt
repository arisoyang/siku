<h4>《集部·全唐诗·读皇甫湜公安园池诗书其后二首》<b class="x">作者：韩愈</b></h4>
晋人目二子，其犹吹一吷。区区自其下，顾肯挂牙舌。春秋书王法，不诛其人身。尔雅注虫鱼，定非磊落人。湜也困公安，不自闲穷年。枉智思掎摭，粪壤污秽岂有臧。诚不如两忘，但以一概量。我初往观之，其后益不观。观之乱我意，不如不观完。用将济诸人，舍得业孔颜。百年讵几时，君子不可闲。<hr>
