<h4>《集部·全唐诗·金谷园怀古》<b class="x">作者：陈通方</b></h4>
缓步洛城下，轸怀金谷园。昔人随水逝，旧树逐春繁。冉冉摇风弱，菲菲裛露翻。歌台岂易见，舞袖乍如存。戏蝶香中起，流莺暗处喧。徒闻施锦帐，此地拥行轩。<hr>
<h4>《集部·全唐诗·金谷园怀古》<b class="x">作者：陈通方</b></h4>
缓步洛城下，轸怀金谷园。昔人随水逝，旧树逐春繁。冉冉摇风弱，菲菲裛露翻。歌台岂易见，舞袖乍如存。戏蝶香中起，流莺暗处喧。徒闻施锦帐，此地拥行轩。<hr>
