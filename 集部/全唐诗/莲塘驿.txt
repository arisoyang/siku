<h4>《集部·全唐诗·莲塘驿》<b class="x">作者：李益</b></h4>
五月渡淮水，南行绕山陂。江村远鸡应，竹里闻缲丝。楚女肌发美，莲塘烟露滋。菱花覆碧渚，黄鸟双飞时。渺渺溯洄远，凭风托微词。斜光动流睇，此意难自持。女歌本轻艳，客行多怨思。女萝蒙幽蔓，拟上青桐枝。<hr>
<h4>《集部·全唐诗·莲塘驿》<b class="x">作者：李益</b></h4>
五月渡淮水，南行绕山陂。江村远鸡应，竹里闻缲丝。楚女肌发美，莲塘烟露滋。菱花覆碧渚，黄鸟双飞时。渺渺溯洄远，凭风托微词。斜光动流睇，此意难自持。女歌本轻艳，客行多怨思。女萝蒙幽蔓，拟上青桐枝。<hr>
