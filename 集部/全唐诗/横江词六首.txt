<h4>《集部·全唐诗·横江词六首》<b class="x">作者：李白</b></h4>
人道横江好，侬道横江恶。一风三日吹倒山，白浪高于瓦官阁。横江西望阻西秦，汉水东连扬子津。白浪如山那可渡，狂风愁杀峭帆人。海神来过恶风回，浪打天门石壁开。浙江八月何如此，涛似连山喷雪来。横江馆前津吏迎，向余东指海云生。郎今欲渡缘何事，如此风波不可行。月晕天风雾不开，海鲸东蹙百川回。惊波一起三山动，公无渡河归去来。<hr>
