<h4>《集部·全唐诗·白纻歌二首》<b class="x">作者：王建</b></h4>
天河漫漫北斗璨，宫中乌啼知夜半。新缝白纻舞衣成，来迟邀得吴王迎。低鬟转面掩双袖。玉钗浮动秋风生。酒多夜长夜未晓，月明灯光两相照。后庭歌声更窈窕。青娥弹瑟白纻舞。夜天曈曈不见星，宫中火照西江明。美人醉起无次第，堕钗遗珮满中庭。此时但愿可君意，回昼为宵亦不寐。年年奉君君莫弃。<hr>
<h4>《集部·全唐诗·白纻歌二首》<b class="x">作者：王建</b></h4>
天河漫漫北斗璨，宫中乌啼知夜半。新缝白纻舞衣成，来迟邀得吴王迎。低鬟转面掩双袖。玉钗浮动秋风生。酒多夜长夜未晓，月明灯光两相照。后庭歌声更窈窕。青娥弹瑟白纻舞。夜天曈曈不见星，宫中火照西江明。美人醉起无次第，堕钗遗珮满中庭。此时但愿可君意，回昼为宵亦不寐。年年奉君君莫弃。<hr>
