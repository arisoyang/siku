<h4>《集部·全唐诗·升平词五首》<b class="x">作者：曹唐</b></h4>
瑞气绕宫楼，皇居上苑游。远冈连圣祚，平地载神州。会合兼重译，潺湲近八流。中兴岂假问，据此自千秋。鸳瓦霜消湿，虫丝日照明。辛勤自不到，遥见似前程。寿笑山犹尽，明嫌日有阴。何当怜一物，亦遣断愁吟。史笔唯书瑞，天台绝见妖。因令匹夫志，转欲事清朝。谏纸应无用，朝纲自有伦。升平不可记，所见是闲人。<hr>
