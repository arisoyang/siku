<h4>《集部·全唐诗·秋浦歌十七首》<b class="x">作者：李白</b></h4>
秋浦长似秋，萧条使人愁。客愁不可度，行上东大楼。正西望长安，下见江水流。寄言向江水，汝意忆侬不。遥传一掬泪，为我达扬州。欲去不得去，薄游成久游。何年是归日，雨泪下孤舟。两鬓入秋浦，一朝飒已衰。猿声催白发，长短尽成丝。愁作秋浦客，强看秋浦花。山川如剡县，风日似长沙。秋浦千重岭，水车岭最奇。天倾欲堕石，水拂寄生枝。千千石楠树，万万女贞林。山山白鹭满，涧涧白猿吟。君莫向秋浦，猿声碎客心。水如一匹练，此地即平天。耐可乘明月，看花上酒船。炉火照天地，红星乱紫烟。赧郎明月夜，歌曲动寒川。秋浦田舍翁，采鱼水中宿。妻子张白鹇，结罝映深竹。<hr>
