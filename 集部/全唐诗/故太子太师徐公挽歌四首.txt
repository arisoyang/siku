<h4>《集部·全唐诗·故太子太师徐公挽歌四首》<b class="x">作者：王维</b></h4>
功德冠群英，弥纶有大名。轩皇用风后，傅说是星精。就第优遗老，来朝诏不名。留侯常辟谷，何苦不长生。齐侯疏土宇，汉室赖图书。僻处留田宅，仍才十顷馀。北首辞明主，东堂哭大臣。犹思御朱辂，不惜污车茵。风日咸阳惨，笳箫渭水寒。无人当便阙，应罢太师官。<hr>
