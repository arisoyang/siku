<h4>《集部·全唐诗·宿曾江口示侄孙湘二首》<b class="x">作者：韩愈</b></h4>
云昏水奔流，天水漭相围。三江灭无口，其谁识涯圻。暮宿投民村，高处水半扉。犬鸡俱上屋，不复走与飞。篙舟入其家，暝闻屋中唏。问知岁常然，哀此为生微。海风吹寒晴，波扬众星辉。仰视北斗高，不知路所归。嗟我亦拙谋，致身落南蛮。茫然失所诣，无路何能还。<hr>
