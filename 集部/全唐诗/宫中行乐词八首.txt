<h4>《集部·全唐诗·宫中行乐词八首》<b class="x">作者：李白</b></h4>
小小生金屋，盈盈在紫微。山花插宝髻，石竹绣罗衣。每出深宫里，常随步辇归。只愁歌舞散，化作彩云飞。选妓随雕辇，征歌出洞房。宫中谁第一，飞燕在昭阳。笛奏龙吟水，箫鸣凤下空。君王多乐事，还与万方同。笑出花间语，娇来竹下歌。莫教明月去，留著醉嫦娥。绿树闻歌鸟，青楼见舞人。昭阳桃李月，罗绮自相亲。艳舞全知巧，娇歌半欲羞。更怜花月夜，宫女笑藏钩。迟日明歌席，新花艳舞衣。晚来移彩仗，行乐泥光辉。素女鸣珠佩，天人弄彩球。今朝风日好，宜入未央游。<hr>
