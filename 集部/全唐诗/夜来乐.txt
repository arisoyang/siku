<h4>《集部·全唐诗·夜来乐》<b class="x">作者：李贺</b></h4>
红罗复帐金流苏，华灯九枝悬鲤鱼。丽人映月开铜铺，春水滴酒猩猩沽。重一箧，香十株，赤金瓜子兼杂麸。五丝封青凫，阿侯此笑千万馀。南轩汉转帘影疏，桐林哑哑挟子乌。剑崖鞭节青石珠，白騧吹湍凝霜须。漏长送珮承明庐，倡楼嵯峨明月孤。新客下马故客去，绿蝉秀黛重拂梳。<hr>
