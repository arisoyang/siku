<h4>《集部·全唐诗·蜀王登福感寺塔三首》<b class="x">作者：贯休</b></h4>
天资忠孝佐金轮，香火空王有宿因。此世喜登金骨塔，前生应是育王身。封疆岁暮笙歌合，襦袴正初锦绣新。释子沾恩无以报，只擎章句贡平津。万里无尘一望中。南照微明连莽苍，峨嵋拥秀接崆峒。林僧岁月知何幸，还似支公见谢公。惆怅銮舆尚未回。金铎撼风天乐近，仙花含露瑞烟开。一年一度常如此，愿见文翁百度来。<hr>
