<h4>《集部·全唐诗·闻无相道人顺世五首》<b class="x">作者：贯休</b></h4>
一事不经营，孤峰长老情。惟餐橡子饼，爱说道君兄。池藕香狸掘，山神白日行。又闻行脚也，何处化群生。庭树雪摧残，上有白獮猴。大哉法中龙，去去不可留。下山遭离乱，多病惟深藏。一别三十年，烟水空茫茫。土肥多孟蕨，道老如婴孺。莫比优昙花，斯人更难遇。吾师得此法，不论劫不劫。去矣不可留，无踪若为蹑。<hr>
