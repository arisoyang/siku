<h4>《集部·全唐诗·华清宫四首》<b class="x">作者：张祜</b></h4>
风树离离月稍明，九天龙气在华清。宫门深锁无人觉，半夜云中羯鼓声。天阙沈沈夜未央，碧云仙曲舞霓裳。一声玉笛向空尽，月满骊山宫漏长。红树萧萧阁半开，上皇曾幸此宫来。至今风俗骊山下，村笛犹吹阿滥堆。水绕宫墙处处声，残红长绿露华清。武皇一夕梦不觉，十二玉楼空月明。<hr>
<h4>《集部·全唐诗·华清宫四首》<b class="x">作者：张祜</b></h4>
风树离离月稍明，九天龙气在华清。宫门深锁无人觉，半夜云中羯鼓声。天阙沈沈夜未央，碧云仙曲舞霓裳。一声玉笛向空尽，月满骊山宫漏长。红树萧萧阁半开，上皇曾幸此宫来。至今风俗骊山下，村笛犹吹阿滥堆。水绕宫墙处处声，残红长绿露华清。武皇一夕梦不觉，十二玉楼空月明。<hr>
