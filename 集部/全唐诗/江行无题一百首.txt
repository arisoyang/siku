<h4>《集部·全唐诗·江行无题一百首》<b class="x">作者：钱起</b></h4>
倾酒向涟漪，乘流东去时。寸心同尺璧，投此报冯夷。浦烟函夜色，冷日转秋旻。自有沈碑石，清光不照人。行背青山郭，吟当白露秋。风流无屈宋，空咏古荆州。去指龙沙路，徒悬象阙心。夜凉无远梦，不为偶闻砧。好日当秋半，层波动旅肠。已行千里外，谁与共秋光。夜江清未晓，徒惜月光沉。不是因行乐，堪伤老大心。箭漏日初短，汀烟草未衰。雨馀虽更绿，不是采蘋时。渚边新雁下，舟上独凄凉。俱是南来客，怜君缀一行。云密连江暗，风斜著物鸣。一杯真战将，笑尔作愁兵。不识桓公渴，徒吟子美诗。江清唯独看，心外更谁知。水涵秋色静，云带夕阳高。诗癖非吾病，何妨吮短毫。帆翅初张处，云鹏怒翼同。莫愁千里路，自有到来风。佳节虽逢菊，浮生正似萍。故山何处望，荒岸小长亭。月下江流静，村荒人语稀。鹭鸶虽有伴，仍共影双飞。棹惊沙鸟迅，飞溅夕阳波。不顾鱼多处，应防一目罗。岸草连荒色，村声乐稔年。晚晴初获稻，闲却采莲船。蛩响依莎草，萤飞透水烟。夜凉谁咏史，空泊运租船。自念平生意，曾期一郡符。岂知因谪宦，斑鬓入江湖。水天凉夜月，不是惜清光。好物随人秘，秦淮忆建康。映竹疑村好，穿芦觉渚幽。渐安无旷土，姜芋当农收。见底高秋水，开怀万里天。旅吟还有伴，沙柳数枝蝉。兵火有馀烬，贫村才数家。无人争晓渡，残月下寒沙。轻云未护霜，树杪橘初黄。信是知名物，微风过水香。土旷深耕少，江平远钓多。生平皆弃本，金革竟如何。风晚冷飕飕，芦花已白头。旧来红叶寺，堪忆玉京秋。吴疆连楚甸，楚俗异吴乡。漫把尊中物，无人啄蟹筐。雨馀江始涨，漾漾见流薪。曾叹河中木，斯言忆古人。晚泊武昌岸，津亭疏柳风。数株曾手植，好事忆陶公。舟航依浦定，星斗满江寒。若比阴霾日，何妨夜未阑。丛菊生堤上，此花长后时。有人还采掇，何必在春期。堤坏漏江水，地坳成野塘。晚荷人不折，留取作秋香。楼空人不归，云似去时衣。黄鹤无心下，长应笑令威。橹慢开轻浪，帆虚带白云。客船虽狭小，容得庾将军。静看秋江水，风微浪渐平。人间驰竞处，尘土自波成。咫尺愁风雨，匡庐不可登。只疑云雾窟，犹有六朝僧。曾有烟波客，能歌西塞山。落帆唯待月，一钓紫菱湾。光阔重湖水，低斜远雁行。未曾无兴咏，多谢沈东阳。秋寒鹰隼健，逐雀下云空。知是江湖阔，无心击塞鸿。江草何多思，冬青尚满洲。谁能惊鵩鸟，作赋为沙鸥。身世比行舟，无风亦暂休。敢言终破浪，唯愿稳乘流。兴闲停桂楫，路好过松门。不负佳山水，还开酒一尊。短楫休敲桂，孤根自驻萍。自怜非剑气，空向斗牛星。高浪如银屋，江风一发时。笔端降太白，才大语终奇。幸有烟波兴，宁辞笔砚劳。缘情无怨刺，却似反离骚。数峰云断处，去岸映高山。身到韦江日，犹应未得闲。江雨正霏微，江村晚渡稀。何曾妨钓艇，更待得鱼归。新野旧楼名，浔阳胜赏情。照人长一色，江月共凄清。湖口分江水，东流独有情。当时好风物，谁伴谢宣城。高峰有佳号，千尺倚寒松。若使炉烟在，犹应为上公。楚水苦萦回，征帆落又开。可缘非直路，却有好风来。<hr>
<h4>《集部·全唐诗·江行无题一百首》<b class="x">作者：钱起</b></h4>
倾酒向涟漪，乘流东去时。寸心同尺璧，投此报冯夷。浦烟函夜色，冷日转秋旻。自有沈碑石，清光不照人。行背青山郭，吟当白露秋。风流无屈宋，空咏古荆州。去指龙沙路，徒悬象阙心。夜凉无远梦，不为偶闻砧。好日当秋半，层波动旅肠。已行千里外，谁与共秋光。夜江清未晓，徒惜月光沉。不是因行乐，堪伤老大心。箭漏日初短，汀烟草未衰。雨馀虽更绿，不是采蘋时。渚边新雁下，舟上独凄凉。俱是南来客，怜君缀一行。云密连江暗，风斜著物鸣。一杯真战将，笑尔作愁兵。不识桓公渴，徒吟子美诗。江清唯独看，心外更谁知。水涵秋色静，云带夕阳高。诗癖非吾病，何妨吮短毫。帆翅初张处，云鹏怒翼同。莫愁千里路，自有到来风。佳节虽逢菊，浮生正似萍。故山何处望，荒岸小长亭。月下江流静，村荒人语稀。鹭鸶虽有伴，仍共影双飞。棹惊沙鸟迅，飞溅夕阳波。不顾鱼多处，应防一目罗。岸草连荒色，村声乐稔年。晚晴初获稻，闲却采莲船。蛩响依莎草，萤飞透水烟。夜凉谁咏史，空泊运租船。自念平生意，曾期一郡符。岂知因谪宦，斑鬓入江湖。水天凉夜月，不是惜清光。好物随人秘，秦淮忆建康。映竹疑村好，穿芦觉渚幽。渐安无旷土，姜芋当农收。见底高秋水，开怀万里天。旅吟还有伴，沙柳数枝蝉。兵火有馀烬，贫村才数家。无人争晓渡，残月下寒沙。轻云未护霜，树杪橘初黄。信是知名物，微风过水香。土旷深耕少，江平远钓多。生平皆弃本，金革竟如何。风晚冷飕飕，芦花已白头。旧来红叶寺，堪忆玉京秋。吴疆连楚甸，楚俗异吴乡。漫把尊中物，无人啄蟹筐。雨馀江始涨，漾漾见流薪。曾叹河中木，斯言忆古人。晚泊武昌岸，津亭疏柳风。数株曾手植，好事忆陶公。舟航依浦定，星斗满江寒。若比阴霾日，何妨夜未阑。丛菊生堤上，此花长后时。有人还采掇，何必在春期。堤坏漏江水，地坳成野塘。晚荷人不折，留取作秋香。楼空人不归，云似去时衣。黄鹤无心下，长应笑令威。橹慢开轻浪，帆虚带白云。客船虽狭小，容得庾将军。静看秋江水，风微浪渐平。人间驰竞处，尘土自波成。咫尺愁风雨，匡庐不可登。只疑云雾窟，犹有六朝僧。曾有烟波客，能歌西塞山。落帆唯待月，一钓紫菱湾。光阔重湖水，低斜远雁行。未曾无兴咏，多谢沈东阳。秋寒鹰隼健，逐雀下云空。知是江湖阔，无心击塞鸿。江草何多思，冬青尚满洲。谁能惊鵩鸟，作赋为沙鸥。身世比行舟，无风亦暂休。敢言终破浪，唯愿稳乘流。兴闲停桂楫，路好过松门。不负佳山水，还开酒一尊。短楫休敲桂，孤根自驻萍。自怜非剑气，空向斗牛星。高浪如银屋，江风一发时。笔端降太白，才大语终奇。幸有烟波兴，宁辞笔砚劳。缘情无怨刺，却似反离骚。数峰云断处，去岸映高山。身到韦江日，犹应未得闲。江雨正霏微，江村晚渡稀。何曾妨钓艇，更待得鱼归。新野旧楼名，浔阳胜赏情。照人长一色，江月共凄清。湖口分江水，东流独有情。当时好风物，谁伴谢宣城。高峰有佳号，千尺倚寒松。若使炉烟在，犹应为上公。楚水苦萦回，征帆落又开。可缘非直路，却有好风来。<hr>
