<h4>《集部·全唐诗·令狐相公与梦得交情素深眷予分亦不浅一闻薨逝相顾泫然旋有使来得前月未殁之前数日书及诗寄赠梦得衣吟悲叹寄情于诗诗成示予感而继和》<b class="x">作者：白居易</b></h4>
缄题重叠语殷勤，存没交亲自此分。前月使来犹理命，今朝诗到是遗文。银钩见晚书无报，玉树埋深哭不闻。最感一行绝笔字，尚言千万乐天君。<hr>
