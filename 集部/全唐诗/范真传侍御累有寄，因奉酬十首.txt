<h4>《集部·全唐诗·范真传侍御累有寄，因奉酬十首》<b class="x">作者：鲍溶</b></h4>
昨日新花红满眼，今朝美酒绿留人。更宜明月含芳露，凭杖萧郎夜赏春。白雪翦花朱蜡蒂，折花传笑惜春人。请君白日留明日，一醉春光莫厌频。云髻凤文细，对君歌少年。万金酬一顾，可惜十千钱。闻道中山酒，一杯千日醒。黄莺似传语，劝酒太叮咛。相劝醉年华，莫醒春日斜。春风宛陵道，万里晋阳花。萋萋巫峡云，楚客莫留恩。岁久晋阳道，谁能向太原。<hr>
