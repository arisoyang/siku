<h4>《集部·全唐诗·从军行五首》<b class="x">作者：皎然</b></h4>
候骑出纷纷，元戎霍冠军。汉鞞秋聒地，羌火昼烧云。万里戈城合，三边羽檄分。乌孙驱未尽，肯顾辽阳勋。战苦军犹乐，功高将不骄。至今丁零塞，朔吹空萧萧。破虏功未录，劳师力已殚。须防肘腋下，飞祸出无端。望气燕师锐，当锋虏阵摧。从今射雕骑，不敢过云堆。雾暗津蒲失，天寒塞柳疏。横行十万骑，欲扫虏尘馀。<hr>
