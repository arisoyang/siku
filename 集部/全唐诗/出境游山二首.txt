<h4>《集部·全唐诗·出境游山二首》<b class="x">作者：王勃</b></h4>
源水终无路，山阿若有人。驱羊先动石，走兔欲投巾。洞晚秋泉冷，岩朝古树新。峰斜连鸟翅，磴叠上鱼鳞。化鹤千龄早，元龟六代春。浮云今可驾，沧海自成尘。岩深灵灶没，涧毁石渠沉。宫阙云间近，江山物外临。玉坛栖暮夜，珠洞结秋阴。萧萧离俗影，扰扰望乡心。谁意山游好，屡伤人事侵。<hr>
