<h4>《集部·全唐诗·寒夜文宴联句》<b class="x">作者：皮日休</b></h4>
文星今夜聚，应在斗牛间。（皮日休）载石人方至，乘槎客未还。（张贲）送觞繁露曲，征句白云颜。（陆龟蒙）节奏惟听竹，从容只话山。（皮日休）理穷倾秘藏，论猛折玄关。（张贲）酃酒分中绿，巴笺擘处殷。（陆龟蒙）清言闻后醒，强韵压来艰。（皮日休）犀柄当风揖，琼枝向月攀。（张贲）松吟方<img src=/i/g/QEDP.bmp>々，泉梦忆潺潺。（陆龟蒙）一会文章草，昭明不可删。（皮日休）<hr>
