<h4>《集部·绝妙好词·卷七 甘州〔灯夕书寄二隐〕》<b class="x">作者：效颦十解</b></h4>
渐凄凄、芳草绿江南，轻晖弄春容。记少年游处，箫声巷陌，灯影帘栊。月暖烘炉戏鼓，十里步香红。欹枕听新雨，往事朦胧。还是江南春梦晓，怕等闲愁见，雁影西东。喜故人好在，水驿寄诗筒。数芳程、渐催花信，送归帆、知第几番风？空吟想，梅花千树，人在山中。<hr>
