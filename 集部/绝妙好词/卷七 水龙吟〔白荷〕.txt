<h4>《集部·绝妙好词·卷七 水龙吟〔白荷〕》<b class="x">作者：周密</b></h4>
素鸾飞下青冥，舞衣半惹凉云。碎蓝田种玉，绿房迎晓，一奁秋意。擎露盘深，忆君清夜，暗倾铅水。想鸳鸯正结、梨云好梦，西风冷，还惊起。应是飞琼仙会，倚凉飙、碧簪斜坠。轻妆斗白，明珰照影，红衣羞避。霁月三更，粉云千点，静香十里。听湘弦奏彻，冰绡偷翦，聚相思泪。<hr>
