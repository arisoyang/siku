<h4>《集部·绝妙好词·卷一 贺新凉〔彭传师于吴江三高堂之前作钓雪亭，盖擅渔人之窟宅以供诗境也。》<b class="x">作者：卢祖皋</b></h4>
子野命予赋之。〕挽住风前柳。问鸱夷当日扁舟，近曾来否？月落潮生无限事，零乱茶烟未久。漫留得莼鲈依旧。可是从来功名误，抚荒祠、谁继风流后？今古恨，一搔首。江涵雁影梅花瘦。四无尘、雪飞风起，夜窗如昼。万里乾坤清绝处，付与渔翁钓叟。又恰是、题诗时候。猛拍阑干呼鸥鹭，道他年、我亦垂纶手。飞过我，共樽酒。<hr>
