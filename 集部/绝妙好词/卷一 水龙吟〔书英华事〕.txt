<h4>《集部·绝妙好词·卷一 水龙吟〔书英华事〕》<b class="x">作者：韩元吉</b></h4>
雨余叠巘浮空，望中秀色仙都是，洞天未锁，人间春老，玉妃曾坠。锦瑟繁弦，凤箫清响，九霄歌吹。问分香旧事，刘郎去后，知谁伴、风前醉？回首暝烟千里，但纷纷落红如洗。多情易老，青鸾何许，诗成谁寄？斗转参横，半帘花影，一溪寒水。怅飞凫路杳，行云梦远，有三峰翠。<hr>
