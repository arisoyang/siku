<h4>《集部·绝妙好词·卷五 摸鱼儿》<b class="x">作者：张龙荣</b></h4>
又吴尘暗斑吟袖，西湖深处能浣。晴云片片平波影，飞趁棹歌声远。回首唤，仿佛记春风共载斜阳岸。轻携分短。怅柳密藏桥，烟浓断径，隔水语音换。思量偏，前度高阳酒伴。离踪悲事何限！双峰塔露书空颖。情共暮鸦盘转。归思懒，悄不似、留眠水国莲花畔。灯帘晕满，正蠹帙重繙，沉煤半冷，风雨闭宵馆。<hr>
