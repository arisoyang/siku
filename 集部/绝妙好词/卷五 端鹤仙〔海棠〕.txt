<h4>《集部·绝妙好词·卷五 端鹤仙〔海棠〕》<b class="x">作者：刘澜</b></h4>
向阳看未足。更露立栏杆，日高人独。江空佩鸣玉，问烟鬟霞脸，为谁膏沭。情闲景淑。嫁东风、无媒自卜。凤台高，贪伴吹笙，惊下九天霜鹄。红蹙。花开不到，杜老溪庄，已公茅屋，山城水国。欢易断、梦难续。记年时马上，人酣花醉，乐奏开元旧曲。夜归来，驾锦漫天，绛纱万烛。<hr>
