<h4>《集部·绝妙好词·卷五 齐天乐》<b class="x">作者：储泳</b></h4>
东风一夜吹寒食，红片枝头犹恋。宿酒初醒，新吟未稳，凭久栏杆留暖。将春买断，恨苔径榆阶，翠钱难贯。陌上秋千，相逢谁认旧时伴。轻衫粉痕褪了，丝缘馀梦在，良宵偏短。柳线轻烟，莺梭织雾，一片旧愁新怨。慵拈象管，待寄与深情，怎凭双燕。不似杨花，解随人去远。<hr>
