<h4>《集部·绝妙好词·续钞 木兰花慢》<b class="x">作者：张枢</b></h4>
<br>歌尘凝燕叠，又软语、在雕梁。记剪烛调弦，翻香校谱，学品伊凉。屏山梦<br>云正暖，放东风、卷雨入巫阳。金冷红条孔雀，翠间彩结鸳鸯。银缸。焰冷小兰<br>房。夜悄怯更长。待采叶题诗，含情赠远，烟水茫茫。春妍尚如旧否，料啼痕、<br>暗里浥红妆。须觅流莺寄语，为谁老却刘郎。<br><hr>
