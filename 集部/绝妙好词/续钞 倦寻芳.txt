<h4>《集部·绝妙好词·续钞 倦寻芳》<b class="x">作者：李莱老</b></h4>
<br>缭墙黏藓，糁径飞梅，春绪无赖。绣压垂帘，骨有许多寒在。宝幄香消龙麝<br>饼，钿车尘冷鸳鸯带。想西园，被一程风雨，群芳都碍。<br>逗晓色、莺啼人起，倦倚银屏，愁沁眉黛。待拚千金，却恨好晴难买。翠苑<br>欢游孤解佩。青门佳约妨挑菜。柳初黄，罩池塘、万丝愁霭。<br><hr>
