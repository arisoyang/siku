<h4>《集部·绝妙好词·卷六 甘州〔饯草窗西归〕》<b class="x">作者：张炎</b></h4>
记天风、飞珮紫霞边，顾曲万花深。怪相如游倦，少陵愁老，还叹飘零。短梦恍然今昔，故国十年心。回首三三径，松竹成阴。不恨片帆南浦，只恨翦灯听雨，谁伴孤吟？料瘦筇归后，闲锁北山云。是几番、柳边行色，是几番、同醉古园林。烟波远，笔床茶灶，何处逢君？<hr>
