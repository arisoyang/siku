<h4>《集部·绝妙好词·卷六 庆宫春〔谢草窗惠词卷〕》<b class="x">作者：王易简</b></h4>
庭草春迟，汀苹香老，数声珮悄苍玉。年晚江空，天寒日莫，壮怀聊寄幽独。倦游多感，更西北高楼送目。佳人不见，慷慨悲歌，夕阳乔木。紫霞洞窅云深，袅袅馀音，凤箫谁续？桃花赋在，竹枝词远，此恨年年相触。翠椾芳字，谩重省、当时顾曲。因君凝伫，依约吴山，半痕蛾绿。<hr>
