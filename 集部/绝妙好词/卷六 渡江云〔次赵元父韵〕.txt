<h4>《集部·绝妙好词·卷六 渡江云〔次赵元父韵〕》<b class="x">作者：张炎</b></h4>
锦芗缭绕地，凉灯挂壁，帘影浪花斜。酒船归去后，转首河桥，那处认纹纱？重盟镜约，还记得、前度秦嘉。惟只有、叶题缄付，流不到天涯。惊嗟！十年心事，几曲栏杆，想萧郎声价。闲过了、黄昏时候，疏柳啼鸦。浦潮夜涌平沙白，溯断鸿、知落谁家？书又远，空江片月芦花。<hr>
