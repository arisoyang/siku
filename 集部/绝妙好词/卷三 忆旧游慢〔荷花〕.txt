<h4>《集部·绝妙好词·卷三 忆旧游慢〔荷花〕》<b class="x">作者：赵以夫</b></h4>
望红蕖影里，冉冉斜阳，十里沙平。唤起江湖梦，向沙鸥住处。细说前盟。水乡六月无暑，寒玉散清冰，笑老去心情，也将醉眼，镇为花青。亭亭步明镜，似月浸华清。人在秋庭。照夜银河落，想粉香湿露，恩泽亲承。十洲缥缈何许，风引彩舟行。尚忆得西施余情，袅袅烟水汀。<hr>
