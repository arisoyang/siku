<h4>《集部·绝妙好词·卷五 壶中天〔月夕登绘幅堂，与筼房各赋一解〕》<b class="x">作者：张枢</b></h4>
雁横回碧，渐烟收极浦，渔唱催晚。临水楼台乘醉倚，云引吟情闲远。露脚飞凉，山眉锁暝，玉宇冰奁满。平波不动，桂华底印清浅。应是琼斧修成，铅霜捣就，舞霓裳曲遍。窈窕西窗谁弄影？红冷芙蓉深苑。赋雪词工，留云歌断，偏惹文箫怨。人归鹤唳，翠帘十二空卷。<hr>
