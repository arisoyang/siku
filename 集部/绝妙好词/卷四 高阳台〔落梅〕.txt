<h4>《集部·绝妙好词·卷四 高阳台〔落梅〕》<b class="x">作者：吴文英</b></h4>
宫粉雕痕，仙云堕影，无人野水荒湾。古石埋香，金沙锁骨连环。南楼不恨吹横笛，恨晓风、千里关山。半飘零，庭院黄昏，月冷栏杆。寿阳宫里愁鸾镜。问谁调玉髓，暗补香瘢？细雨归鸿，孤山无限春寒。离魂难倩招清些，梦缟衣、解佩溪边。最愁人，啼鸟清明，叶底青圆。<hr>
