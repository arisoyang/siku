<h4>《集部·绝妙好词·卷七 淡黄柳〔甲戌冬别周公谨丈於孤山中。次冬，公谨游会稽，相会一月。又》<b class="x">作者：王沂孙</b></h4>
次冬，公谨自剡还，执手聚别，且复别去。怅然於怀，敬赋此解〕花边短笛，初结孤山约。雨悄风轻寒漠漠。翠镜秦鬟钗别，同折幽芳怨摇落。素裳薄，重拈旧红萼。叹携手，转离索。料青禽、一梦春无几，后夜相思，素蟾低照，谁扫花阴共酌？<hr>
