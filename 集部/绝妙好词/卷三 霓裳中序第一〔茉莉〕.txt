<h4>《集部·绝妙好词·卷三 霓裳中序第一〔茉莉〕》<b class="x">作者：尹焕</b></h4>
青颦粲素靥，海国仙人偏耐热。餐尽香风露屑，便万里凌空，肯凭莲叶。盈盈步月，悄似怜轻去瑶阙。人何在，忆渠痴小，点点爱轻撧。愁绝，旧游轻别，忍重看锁香金箧。凄凉今夜簟席，怕杳杳诗魂真化风蝶。冷香清到骨，梦十里，梅花霁雪。归来也，厌厌心事，自共素娥说。<hr>
