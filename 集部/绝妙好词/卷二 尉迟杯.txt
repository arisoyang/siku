<h4>《集部·绝妙好词·卷二 尉迟杯》<b class="x">作者：蔡松年</b></h4>
紫云暖，恨翠雏、珠树双栖晚。小花静院逢迎，的的风流心眼。化潮照玉碗。午香重，草绿宫罗淡。喜银屏、小语私分。麝月春心一点。华年共有好愿，何时定妆鬟，莫雨零乱。梦似花飞，人归月冷。一夜晓山新怨。刘郎兴，寻常不浅，况不似，桃花春溪远。觉情随、晓马东风，病酒余香相半。<hr>
