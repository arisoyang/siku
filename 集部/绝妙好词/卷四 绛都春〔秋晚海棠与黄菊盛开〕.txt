<h4>《集部·绝妙好词·卷四 绛都春〔秋晚海棠与黄菊盛开〕》<b class="x">作者：翁元龙</b></h4>
花娇半面。记蜜烛夜阑，同醉深院。夜袖粉香，犹未经年，如年远。玉颜不趁秋容换，但换却春游同伴。梦回前度，邮亭倦客，又拈笺管。慵按梁州旧曲，怕离柱断弦，惊破金雁。霜被睡浓，不比花前。良宵短。秋娘羞占东离畔，待说与深宫幽怨。恨他情淡，陶郎旧缘较浅。<hr>
