<h4>《集部·绝妙好词·卷二 东风第一枝〔春雪〕》<b class="x">作者：史达祖</b></h4>
巧翦兰心，偷黏草甲，东风欲障新暖。谩凝碧瓦难留，信知暮寒轻浅。行天入镜，做弄出、轻松纤软。料故园、不卷重帘，误了乍来双燕。青未了、柳回白眼。红不断、杏开素面。旧游忆著山阴，厚盟遂妨上苑。寒炉重暖，且慢放春衫针线。恐凤靴挑菜归来，万一灞桥相见。<hr>
