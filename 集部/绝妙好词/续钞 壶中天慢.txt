<h4>《集部·绝妙好词·续钞 壶中天慢》<b class="x">作者：张抡</b></h4>
<br>洞天深处赏娇红，轻玉高张云幕。国艳天香相竞秀，琼苑风光如昨。露洗妖<br>妍，风传馥郁，云雨巫山约。春浓如酒，五云台榭楼阁。<br>圣代道洽功成，一尘不动，四境无鸣柝。屡有丰年天助顺，基业增隆山岳。<br>两世明君，千秋万岁，永享升平乐。东皇呈瑞，更无一片花落。<br><hr>
