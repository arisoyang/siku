<h4>《集部·柳宗元集·卷二十九  记山水》<b class="x">作者：柳宗元</b></h4>
○游黄溪记（自《游黄溪》至《小石城山》，为记凡九，皆记永州山水之胜。年月或记或不记，皆次第而作耳。）北之晋，西适豳，东极吴，南至楚、越之交，其间名山水而州者以百数，永最善。（《汉书·西南夷传》：南夷君以十数，夜郎最双。此下凡用滇最大，邛都最大，徙莋都冉駹最大，公文势本此。邵太史曰：子厚此记。）环永之治百里，北至於浯溪，（○浯，音吾。水名浯溪，在湘水南，北汇于湘。元结之曰浯溪。）西至于湘之源，南至於泷泉，（○泷，音双，水名。泷朱，奔湍也。一作“南至于龙东门”。）东至于黄溪东屯，（徒门切，一无“黄溪”二字。）其间乐山水而村者以百数，黄溪最善。黄溪距州治七十里，由东屯南行六百步，（百，一作里。）至黄神祠。（一无神祠二字。）祠之上两山墙立。如丹碧之叶骈植。（一无如字。）与山升降。其缺者为崖峭岩窟。水之中皆小石。（一无小字。）平布黄神之上。揭水八十步。（论语。深则厉。浅则揭。注：以衣涉水为厉。揭，揭衣也。○揭，丘列切。）至初潭，最奇丽，殆不可状。其略若剖大瓮，侧立千尽，溪水积焉。（“积”，一作“即”。）黛蓄膏渟，（黛，画眉也。渟，水止也。）来若白虹，（“来”，一作“采”。）沈沈无声，（沈沈，一作“沈之”。）有鱼数百尾，方来会石下。（楚、越之人，数鱼以尾，不以头也。）南去又行百步，至第二潭。石皆巍然，临峻流，若颏领龂龁。（颏，颐下也，龂，齿根肉也。○颏，胡来、古海二争。领，户感切，又音含。龂，鱼斤切。龁，音谔。）其下大石杂列，（“杂”，一作“离”。）可坐饮食。有鸟赤首乌翼，大如鹄，方东向立。自是又南数里，地皆一状，树益状，石益瘦，水鸣皆锵然。（○锵，七羊切。）又南一里，至大冥之川，山舒水缓，有土田。始黄神为人时，居其地。传者曰：“黄神王姓，莽之世也。（《汉书》：王莽自谓黄、虞之后，姚、妫、东、田、王氏凡五姓者，皆黄、虞苗裔，其令天下尚此五姓，名藉于秩宗，以为宗室。黄神王姓，盖取诸此。）莽既死，神更号黄氏，逃来，择其深峭者氵朁焉。”始莽尝曰，“余黄虞之后也”，故号其女曰“黄皇室主”。（莽号其女定安公太后为黄皇室主，绝之於汉。）黄与王声相迩，而又有本，其所以传言者益验。神既居是，民咸安焉。以为有道，死乃俎豆之，（《庄子》：畏垒之民，欲俎豆予贤人之间。俎豆，谓礼之为主。）为立祠。后稍徙近乎民，今祠在山阴溪水上。无和八年五朋十六日，既归为记，以启后之妈游者。○始得西山宴游记自余为僇人，（僇，音戮。）居是州，恒惴慄。其隟也，（○“隟”，与“隙”同。）则施施而行，（○施如字，行貌，又音怡。）漫漫而游。（○漫，莫半切。）日与其徒上高山，入深林，穷回谿，幽泉怪石，无还不到。到则披草而坐，倾壶而醉。醉则更相枕以卧，（一本无“以卧”二字。）卧而梦。（一无“卧而梦”三字。）意有所极，梦亦同趣。觉而起，起而归。以为凡是州之山水有异态者，（“态”，一作“胜”。）皆我有也，而未始知西山之怪特。今年九朋二十八日，因坐法华西亭，（法华，寺名。）望西山，始指异之。（“指”，一作“抵”。）遂命仆人过湘江，缘染溪，（“染”，一作“冉”。）斫榛莽，焚茅茷。（符废切。草叶多也。）穷山之高而止。攀援而登，箕踞而游。则凡数州之土壤，皆在衽席之下。其高下之势，岈然洼然，（<山含>岈，山深之状。洼，水也，汙也。○岈，火加切。洼，乌瓜切。）若垤若穴，尺寸千里，攒蹙累积，莫得遯隐。萦青缭白，外与天际，（“外”，一作“水”。）四望如一。然后知是山之特立，不与培塿为类，（《方言》：冢，或谓之培。关而东，小冢谓之塿。○培，薄口切。塿，力口切。）悠悠科与颢气俱，（○颢，音浩。）而莫得其涯；洋洋乎与造物者游，而不知其所穷。引觞满酌，颓然就醉，不知日之入。苍然暮色，自远而至，至无所见，而犹不欲归。心凝形释，与万化冥合。（“冥”，一作“俱”，又作“与物不异”。）然后知吾向之未始游，游於是首始，故为之文以志。是岁，无和四年也。○钴鉧潭记（○钴，音古。鉧字，诸韵皆无从“母”者。《唐韵》作“钅莽”。下注云：钴钅莽，也。“鉧”，疑是“钅莽”，莫浦、莫朗二切。并注云钴，钅莽也。钴钅莽乃鼎具。据《小丘记》云：得西山后八日，又得钴鉧潭，则此记在前记后作，亦元和四年文云，下二记当继此也。）钴鉧潭在西山西，其始盖冉水自南奔注，抵山石，屈折东流，其颠委势峻，荡势益暴，齧其涯，故旁广而中深，毕至石乃止，流沫成轮，（○沫，音末。水沫也。）然后徐行，其清而平者且十亩馀，有树环焉，有泉悬焉。其上有居者，以予之亟游也，（○亟，丘异切。）一旦款门来告曰：（款，叩也。）“不胜官租私券之委积，既芟山而更居，愿以潭上田贸财以缓祸。”（○贸，音茂，交易也。）予乐而如其言。则崇其台，延其槛，行其泉於高者而坠之潭，（一无“者”字，一无“而”字。）有声氵众然。（氵众，在公切，水会也。）尤与中秋观月为宜，於以见天之高，气之回。孰使予乐居夷而忘故土者，非兹潭也欤？○钴鉧潭西小丘记（注见前记。）得西山后八日，寻山口西北道二百步，又得钴鉧潭。潭西二十五步，当湍而浚者（“而”，一作“之”。）为鱼梁。梁之上有丘焉，生竹树。其石之突怒偃蹇，负土而出，争为奇状才，（“状”，一作“壮”。）殆不可数。其嵚然相累而下者，（嵚金，山险貌。○嵚，音钦。与<山钦>同。累，力追切。）若牛马之饮于溪；其冲然角列而上者，若熊罴之登于山。丘之小不能一亩，可以笼而有之。问其主，曰：“唐氏之弃地，货而不售。”问其价，曰：“止四百。”余怜而售之。李深源、元克已时同游，皆大喜，出自意外。即更取器用，铲刈秽草。（○铲，音产。诸韵玉篇皆无此字，义当作刬，平也。）伐去恶木，烈火而焚之。嘉木立，美竹露，奇石头。由其中以望，则山之高，支云之浮，溪之流，鸟兽之遨游，（一本，兽下有“鱼鳖”字。）举熙熙然回巧献技，以效兹丘之下。枕席而卧，则清冷之状与目谋，潆潆之声与耳谋，（潆潆，水回也。）悠然而虚者与神谋，（一作“悠悠然而虚者与神谋”。）渊然而静者与心谋。不匝旬而得异地者二，虽古好事之士，或未能至焉。噫！以兹丘之胜，致之渊、镐、鄠、杜，（○鄠，音户。）则贵游之士（一无“之士”二字。）争卖者，日增千金而愈不可得。今弃是州也，农无渔父过而陋之，贾四百，连岁不能售。而我与深源、克己独喜得之，是其果有遭乎！（“是”，一作“晨”。）书於石，所以贺兹丘之遭也。○至小丘西小石潭记从小丘西行百二十步，隔篁竹，（篁，竹田也，一曰竹石。）闻水声，（“闻”，一作“间”，绝句。）如鸣珮环，心乐之。伐竹取道，下见小潭，水尤清冽。全石以为底，近岸卷石底以出，为坻为屿，（坻、屿，皆小洲也。）为嵁为岩。（○嵁，五男、苦男切。）青树翠蔓，蒙络摇缀，参差披拂。潭中鱼可百许头，皆若空游无所依。（一云“披拂潭中，俯礼游鱼，类若乘空”。）日光下澈，（音彻。）影布石上，怡然不动；俶尔远逝，（○俶，昌六切。）往来翕忽，似与游者相乐。潭西南而望，斗折蛇行，（斗，谓北斗。《史记》：枉夫，类流星，蛇行而苍黑。）明灭可见。其岸势犬牙差互，不可知其源。坐潭上，四面竹树环合，寂寥无人，凄神寒骨，悄怆幽遂。以其境过清，不可久居，乃记之而去。同游者吴武陵、龚古，（“龚”，一作“袭”。）余弟宗玄；隶而从者，崔氏二小生，曰恕己，曰奉壹。（崔简之子也。）○袁家渴记（自《袁家渴》至《小石城山》四记，皆同时作，《石渠记》所谓“惜其未始有传焉”，故累记其所属遣之其人者也。《石渠记》云元和七年十月十九日云云，则四记可以类矣。）由冉溪西南水行十里，山水之可取者五，莫若钴鉧潭。由溪口而西，陆行，可取者八九，莫若西山。由朝阳岩东南（大历元年，元结以此岩东向，故名之曰朝阳。）水行，至芜江，可取者三，莫若袁家渴。皆永中幽丽奇处也。楚、越之间方言，谓水之支流者为“渴”。（“支”，一作“反”。）音若“衣褐”之“褐”，渴上与南馆高嶂合。（“高”，一作“西”。）下与百家濑合。其中重洲小溪，澄潭浅渚，间厕曲折，平者深墨，峻者沸白。舟行若穷，忽又无际。有小山出水中，山皆美石，（一有“石”字。）上生青丛，冬夏常蔚然。其旁多岩洞，其下多白砾，（音历，石也。）其树多枫柟石楠，（○柟，如占切。石楠，亦木名。）楩槠樟柚，（楩木似豫章。柚，橘类也。○楩，毗连切。槠，音诸。柚，余救切。）草则兰芷。又有异卉，类合欢而蔓生，（合欢，草名。）轇轕水石。（○轇轕，音交葛。犹交加也。）每风自四山而下，振动大木，掩苒众草，纷红骇绿，蓊葧香气。（东坡曰：子厚记云：“每风自四山而下，振动大木，掩苒众草，纷红骇绿，蓊葧芗气。”子厚善造语，若此句殆入妙矣！蓊葧，草茂貌。○蓊，乌公为乌孔二切。葧，音勃。）冲涛旋濑，退贮谿谷，摇飏葳蕤，（○葳，音威。蕤，儒佳切，草木华盛貌。）与时推移。其大都如此，余无以穷其状。永之人未尝游焉，余得之不敢专也，出而传於世。其地主袁氏，故以名焉。○石渠记自渴西南行，不能百步，得石渠，民桥其上。有泉幽幽然，其鸣乍大乍细。渠之广，或咫尽，（贾逵云：八寸曰咫。）或倍尽，其长可十许步。其流抵大石，伏出其下。逾石而往，有石泓，昌蒲被之，青鲜环周。（鲜，苔藓也。）又折西行，旁陷岩石下，北堕小潭。潭幅员减百尽，清深多儵鱼。（《尔雅》：儵，黑鰦。郭注：即白儵。○儵，音条，又直留切。）又北曲行纡馀，睨若无穷，然卒入于渴。其侧皆诡石怪木，奇卉美箭，可列坐而庥焉。风摇其巅，韵动崖谷。视之既静，其听始远。予从州牧得之，揽去翳朽，决疏土石，既崇而焚，既酾而盈。（○酾，山宜切。）惜其未始有传焉者，故累记其所属，遗之其人，书之其阳，俾后好事者求之得以易。元行七年正月八日，蠲渠至大石。十月十九日，逾石得石泓小潭。渠之美於是始穷也。○石涧记石渠之事既穷，上由桥西北，下土山之阴，民又桥焉。其水之大，倍石渠三之一。亘石为底，（他本或无“一”字，或无“亘”字。）达于两涯。若床若堂，若陈筵席，若限阃奥。水平布其上，流若织文，响若操琴。揭跣而往，（○揭，丘列切，音憩，褰衣也。）折竹扫陈叶，排腐木，可罗胡床十八九居之。交络之流，触激之音，皆在床下；翠羽之木，龙鳞之石，均荫其上。古之人其有乐乎此耶？后之来者，有能追予之践履耶？得意之日，（一无“意”字。）与石渠同。由渴而来者，先石渠，后石涧；由百家濑上而来者，先石涧，后石渠。涧之可穷者，皆出石城村东南，其间可乐者数焉。其上深山幽林，逾峭险，道狭不可穷也。○小石城山记自西山道口径北，逾黄茅岭而下，有二道：其一西出，寻之无所得；其一少北而东，不过四十丈，土断而川分，有积石横当其垠。其上为睥睨梁欐之形，（睥睨，通作“埤霓”。《庄子》云：梁丽可以冲城。梁丽，屋栋。丽，与欐同。○睥，匹计切。睨，五计切。欐，音丽。睥睨，或从土。《广韵》引《博雅》：埤蜺，土墙。《集韵》“城上垣”。杜预注《左传》，又作僻倪，音义同。欐，一音礼，司马云，小舡也。）其旁出堡坞，（安石切，小障也。堡，小城也。）有若门焉。穷之正黑，投以小石，洞然有水声，其响之激越，良久乃已。环之可上，望甚远，无土壤而生嘉树美箭，益奇而坚，其疏数偃仰，类智者所施设也。噫！吾疑造物者之有无久矣。及是，愈以为诚者。又怪其不为之中州，而列是夷狄，更千百年不得一售其伎，是固劳而无用，神者倘不宜如是，则其果无乎？或曰：“以慰夫贤而辱於此者。”或曰：“其气之灵不为伟人，而独为是物，故楚之南少人而多石。”是二者，余未信之。○柳州东亭记（元和十年正月，公自永州召至京师。三月，复出刺柳州。此记作於刺柳州日，篇末自可见。）出州南谯门，（谯，城上楼也。）左行二十六步，有弃地在道南。南值江，西际垂杨（垂杨，地名也。）传置，（○传，音转。传置，谓驿也，）东曰东馆。其内草木猥奥，有崖谷，倾亚缺圮。（部鄙切。“亚”一作“凸”。）豕得以为囿，蛇得以为薮，人莫能居。至是始命披刜蠲疏，（○刜，音指。疏，音疏。）树以竹箭松柽（丑成切。）桂桧柏杉。易为堂亭，（○易，以豉切。）峭为杠梁。（《孟子》：十一月，徒杠成。十二月，舆梁成。杠梁，皆桥也。○杠，音江，林间横木。）下上徊翔，前出两翼。凭空拒江，（“凭”，一作“冯”。）江化为湖。众山横环，嶛阔瀴湾。（○嶛，音聊，与{山尞}同。瀴，伊盈切。水绝远貌。湾，乌环切，一本，“嶛”作“崦”。）当邑居之剧，而忘乎人间，斯亦奇矣。乃取馆之北宇，右辟之以为夕室；取传置之东宇，左辟之以为朝室；又北辟之以为阴室；作屋於北牖下以为阳室；作斯亭于中以为中室。朝室以夕居之，夕室以朝居之，中室日中而居之，阴室以违温风焉，阳室以违凄风焉。若无寒暑也，则朝夕复其号。既成，作石于中室，书以告后之人，庶勿坏。元和十二年九月某日，柳宗元记。○柳州山水近治可游者记（记不书其年月，然当与前记先后作。公刺柳五年，卒於元和十四年之十月云。）古之州治，在浔水南山石间。今从大水北，直平四十里，南北东西皆水汇。（音溃。水回合也。）北有双山，夹道崭然，（○崭，鉏咸、仕咸二切，高貌。）曰背石山。有支川，东流入于浔水。浔水因是北而东，尽大壁下。其壁曰龙壁。其下多秀石，可砚。南绝水，有山无麓，广百寻，高五丈，下上若一，曰甑山。（○甑，子孕切。）山之南，皆大山，多奇。又南且西，曰驾鹤山，壮耸环立，古州治负焉。有泉在坎下，恒盈而不流。南有山，正方而崇，类屏者，（○屏，蒲并切。）曰屏山，其西曰姥山，（○姥，莫补切。）皆独立不倚。北沈浔水濑下。（“沈”，一作“流”。）又西曰仙弈之山。山之西可上。其上有穴，穴有屏，有室，有宇。其宇下有流石成形，如肺肝，如茄房，（○茄，音加。荷茎，一本作“茹房”。）或积于下，如人，如禽，如器物，甚众。东西九十尽，南北少半。东登入小穴，常有四尽，（六尽为寻，倍寻曰常。）则廓然甚大。无穷，正黑。烛之，高仅见其宇，皆流石怪状。由屏南室中入小穴，倍常而上，始黑，已而大明，为上室。由上室而上，有穴，北出之，乃临大野，飞鸟皆视其背。其始登者，得石枰於上，（○枰，薄明切，又音平。博局。）黑肌而赤脉，十有八道，可弈，故以云。其山多柽，多槠，（柽，河柳。郭璞云：今河旁赤茎小杨。槠，木名。○柽，丑呈切。槠，音诸。）多筼筜之竹，（筼筜，竹名，节间相去数尽。○筼，音云。筜，都郎切。）多橐吾。其鸟，多秭归。（○秭，音子，又咨李切。秭归，或作“子规”。）石鱼之山，全石，无大草森，山小而高，其形如立鱼，在多秭露。西有穴，类仙弈。入其穴，东出，其西北灵泉在东趾下，有麓环之。泉大类毂雷鸣，西奔二十尽，有洄，在石涧，（洄，回流也。）因伏无所见，多绿青之鱼，多石鲫，（“多”，一作“及”。）多儵。雷山，两崖皆东西，雷水出焉，蓄崖中曰雷塘，能也云气，作雷雨，变见有光。祷用俎鱼、豆彘、脩形、（脩，脯也。）糈<米余>、（○糈，音所，又音胥，祭神灶。<米余>字，诸韵皆从“禾”，音徒，音土。沛国呼稻曰稌。）阴酒，（一作“酒阴”。）虔则应。（公集有《雷塘祷雨文》。）在立鱼南，其间多美山，无名而深。峨山在野中，无麓，峨水出焉，东流入于浔水。<hr>
