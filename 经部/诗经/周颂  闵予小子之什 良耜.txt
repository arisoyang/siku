<h4>《经部·诗经·周颂  闵予小子之什 良耜》<b class="x">作者：不详</b></h4>
畟畟良耜，俶载南亩。<br>播厥百谷，实函斯活。<br>或来瞻女，载筐及筥，<br>其饟伊黍。其笠伊纠，<br>其镈斯赵，以薅荼蓼。<br>荼蓼朽止，黍稷茂止。<br>获之挃々，积之栗栗。<br>其崇如墉，其比如栉。<br>以开百室，百室盈止，<br>妇子宁止。杀时犉牡，<br>有捄其角。以似以续，<br>续古之人。<hr>
