<h4>《经部·尚书·商书  高宗肜日第十五》<b class="x">作者：不详</b></h4>
 高宗祭成汤，有飞雉升鼎耳而雊，祖己训诸王，作《高宗肜日》、《高宗之<br>训》。<br> 高宗肜日，越有雊雉。祖己曰：“惟先格王，正厥事。”乃训于王。曰：<br>“惟天监下民，典厥义。降年有永有不永，非天夭民，民中绝命。民有不若德，<br>不听罪。天既孚命正厥德，乃曰：‘其如台？’呜呼！王司敬民，罔非天胤，典<br>祀无丰于昵。”<hr>
