<h4>《经部·尚书·周书  费誓第三十一》<b class="x">作者：不详</b></h4>
 鲁侯伯禽宅曲阜，徐、夷并兴，东郊不开。作《费誓》。<br> 公曰：“嗟！人无哗，听命。徂兹淮夷、徐戎并兴。善<img height=32 width=32 border=0 src=/bzk/A156.bmp >乃甲胄，敿<br>乃干，无敢不吊！备乃弓矢，锻乃戈矛，砺乃锋刃，无敢不善！今惟淫舍牿牛马，<br>杜乃擭，敜乃穽，无敢伤牿。牿之伤，汝则有常刑！马牛其风，臣妾逋逃，<br>勿敢越逐，祗复之，我商赉尔。乃越逐不复，汝则有常刑！无敢寇攘，逾垣墙，<br>窃马牛，诱臣妾，汝则有常刑！<br> 甲戌，我惟征徐戎。峙乃糗粮，无敢不逮；汝则有大刑！鲁人三郊三遂，峙<br>乃桢榦。甲戌，我惟筑，无敢不供；汝则有无馀刑，非杀。鲁人三郊三遂，峙乃<br>刍茭，无敢不多；汝则有大刑！”<hr>
