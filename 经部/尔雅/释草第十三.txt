<h4>《经部·尔雅·释草第十三》<b class="x">作者：不详</b></h4>
 蒮，山韭。 茖，山葱。 葝，山<img height=32 width=32 border=0 src=/bzk/Z133.bmp >。 蒚，山蒜。 薜，山蕲。 椴，木槿。 榇，木槿。 朮，山蓟。 杨，枹蓟。 葥，王蔧。 菉，王刍。 拜，蔏藋。 蘩，皤蒿。 蒿，菣。 蔚，牡菣。 齧，彫蓬；荐，黍蓬。 {艹庳}，鼠莞。 葝，鼠尾。 菥蓂，大荠。 蒤，虎杖。 孟，狼尾。 瓠，栖瓣。 茹藘，茅蒐。 果臝之实，栝楼。 荼，苦菜。 萑，蓷。 虉，绶。 粢，稷。 众，秫。 戎叔谓之荏菽。 卉，草。 萒，雀弁。 {艹龠}，雀麦。 蘾，乌蕵。 萰，菟荄。 蘩，菟蒵。 蔩，菟瓜。 茢薽，豕首。 荓，马帚。 <img height=32 width=32 border=0 src=/bzk/B174.bmp >，怀羊。 茭，牛蕲。 {艹突}，芦萉。 淔，灌。苬，芝。 筍，竹萌，{汤}，竹。 莪，萝。 苨，菧苨。 绖，履。 莕，接。余其叶，苻。 白华，野菅。 薜，白蕲。 菲，芴。 葍，{艹富}。 荧，委萎。 葋，艼荧。竹萹蓄。 葴，寒浆。 薢茩，芵茪。 莁荑，{艹杀}蘠。 瓞瓝。其绍，瓞。 芍，凫茈。 蘱，薡蕫。 {艹秭}，苵。 钩，芺。 <img height=32 width=32 border=0 src=/bzk/Z133.bmp >，鸿薈。 苏，桂荏。 蔷，虞蓼。 <img height=32 width=32 border=0 src=/bzk/Z116.bmp >，蓚。 虋，赤苗。 芑，白苗。 秬，黑黍。 秠，一稃二米。 稌，稻。 葍，藑茅。 台，夫须。 藆，藅。 莔，贝母。 荍，蚍衃。 艾，冰台。 蕇，亭历。 苻，鬼目。 薜，庾草。 蔜，<img height=32 width=32 border=0 src=/bzk/B16A.bmp >{艹缕}。 离南，活<img height=32 width=32 border=0 src=/bzk/B092.bmp >。 {艹龙}，天{艹龠}。 须，葑苁。 蒡，隐荵。 莤，蔓于。 蓾，蔖。 柱夫，摇车。 出隧，蘧蔬。 蕲茝，蘪芜。 茨，蒺藜。 蘮蒘，窃衣。 髦，颠蕀。 雚芄，兰。 荨，莐藩。 蕍，蕮。 蔨，鹿{艹靃}，其实莥。 <img height=32 width=32 border=0 src=/bzk/B16B.bmp >，侯莎，其实媞。 莞，苻蓠。其上蒚。 荷，芙渠。其茎茄，其叶蕸，其本蔤，其华菡萏，其实莲，其根藕，其中的，的中薏。 红，茏古。其大者蘬。 蒫，荠实。 黂，枲实。枲，麻。 须，蕵芜。 菲，蒠菜。 蕢，赤苋。 蘠蘼，虋冬。 萹，苻止。 泺，贯众。 莙，牛藻。 蓫、{艹殇}，马尾。 萍，蓱。 其大者蘋。 莃，菟葵。 芹，楚葵。 藬，牛蘈。 藚，牛唇。 苹，藾萧。 连，异翘。 泽，乌蕵。 傅，横目。 釐，蔓华。 蓤，蕨攗。 大菊，蘧麦。 薜，牡{艹赞}。 葥，山莓。 齧，苦堇。 藫，石衣。 蘜，治蘠。 唐蒙，女萝。女萝，菟丝。 苗，蓚。 茥，蒛葐。 芨，堇草。 虃，百足。 菺，戎葵。 蘻，狗毒。 垂，比叶。 蕧，盗庚。 茡，麻母。 瓝，九叶。 藐，茈草。 倚商，活脱。 蘵，黄蒢。 藒车，{艹乞}舆。 权，黄华。 葞，春草。 蔠葵，蘩露。 菋，荎蕏。 蒤，委叶。 皇，守田。 钩，{艹暌}姑。 望，乘车。 困，衱袶。 攫，乌阶。 杜，土卤。 盱，虺床。 <img height=32 width=32 border=0 src=/bzk/B145.bmp >蔜；赤，枹蓟。 菟奚，颗涷。 中馗，菌，小者菌。 菆，小叶。 召，陵苕。黄华蔈，白华茇。 蘪从水生。 薇垂水。 薜，山麻。 莽，数节。 桃枝，四寸有节。 粼，坚中。 簢，筡中。 仲，无笐。 {笞心}，箭萌。 篠，箭。 枹，霍首素华。轨鬷。 芏，夫王。 藄，月尔。 葴，马蓝。 姚茎，涂荠。 芐，地黄。 蒙，王女。 拔，茏葛。 {艹遬}，牡茅。 菤耳，苓耳。 蕨，{艹鳖}。 荞，邛钜。 繁，由胡。 莣，杜荣。 稂，童粱。 藨，麃。 的，薂。 购，蔏蒌。 茢，勃茢。 葽绕，蕀{艹冤}。 茦，刺。 萧，萩。 荨，海藻。 长楚，铫芅。 蘦，大苦。 芣苡，马舄。马舄，车前。 纶似纶，组似组，东海有之。 帛似帛，布似布，华山有之。 苀，东蠡。 绵马，羊齿。 萿，麋舌。 搴，柜朐。 蘩之丑，秋为蒿。 芺蓟，其实荂。 蔈、荂，荼。 猋、藨、芀。 苇丑，芀。葭，华。 蒹、薕；葭，芦；菼，薍，其萌虇。 萮、芛、葟，华荣。 卷施草，拔心不死。 荺，茭。 荄，根。 攫，橐含。 华，荂也。华荂，荣也。 木谓之华，草谓之荣。 不荣而实者谓之秀，荣而不实者谓之英。<hr>
