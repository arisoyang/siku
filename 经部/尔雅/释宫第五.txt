<h4>《经部·尔雅·释宫第五》<b class="x">作者：不详</b></h4>
 宫谓之室，室谓之宫。<br> 牖户之间谓之扆，其内谓之家。<br> 东西墙谓之序。<br> 西南隅谓之奥，西北隅谓之屋漏，东北隅谓之宧，东南隅谓之{宀交}。<br> 柣谓之阈，枨谓之楔，楣谓之梁。<br> 枢谓之椳。<br> 枢达北方，谓之落时，落时谓之戺。<br> 垝谓之坫，墙谓之墉。<br> 镘谓之杇，椹谓之<img height=32 width=32 border=0 src=/bzk/A136.bmp >。<br> 地谓之黝，墙谓之垩。<br> 枳谓之杙，在墙者谓之楎，在地者谓之臬，大者谓之栱，长者谓之阁。<br> 阇谓之台，有木者谓之榭。<br> 鸡栖于弋为榤，凿垣而栖为埘。<br> 植谓之传，传谓之突。<br> 杗廇谓之梁，其上楹谓之棁。<br> 閞谓之槉。<br> 栭谓之楶。<br> 栋谓之桴，桷谓之榱。<br> 桷直而遂，谓之阅；直不受檐，谓之交；檐谓之樀。<br> 容谓之防，连谓之簃。<br> 屋上薄谓之筄。<br> 两阶间谓之乡，中庭之左右谓之位，门屏之间谓之宁，屏谓之树，閍谓之<br>门，正门谓之应门，观谓之阙，宫中之门谓之闱，其小者谓之闺，小闺谓之閤。<br><img height=32 width=32 border=0 src=/bzk/Z038.bmp >门谓之闳，门侧之堂谓之塾。<br> 橛谓之闑。<br> 阖谓之扉，所以止扉谓之闳。<br> 瓴甋谓之甓。<br> 宫中<img height=32 width=32 border=0 src=/bzk/Z038.bmp >，谓之壶；庙中路，谓之唐。<br> 堂途谓之陈。<br> 路、旅，途也。<br> 路、场、猷、行，道也。<br> 一达谓之道路，二达谓之歧旁，三达谓之剧旁，四达谓之衢，五达谓之康，<br>六达谓之庄，七达谓之剧骖，八达谓之崇期，九达谓之逵。<br> 室中谓之时，堂上谓之行，堂下谓之步，门外谓之趋，中庭谓之走，大路谓<br>之奔。<br> 隄谓之梁，石杠谓之徛。<br> 室有东西厢曰庙，无东西厢有室曰寝，无室曰榭。四方而高曰台，陕而修曲<br>曰楼。<hr>
