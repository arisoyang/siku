<h4>《经部·论语·乡党第十》<b class="x">作者：孔丘</b></h4>
 孔子于乡党，恂恂如也，似不能言者。<br> 其在宗庙朝廷，便便言，唯谨尔。<br> 朝，与下大夫言，侃侃如也；与上大夫言，訚訚如也。君在，踧<img height=32 width=32 border=0 src=/bzk/Z107.bmp >如也，与<br>与如也。<br> 君召使摈，色勃如也，足躩如也。揖所与立，左右手，衣前后，襜如也。趋<br>进，翼如也。宾退，必复命曰：“宾不顾矣。”<br> 入公门，鞠躬如也，如不容。立不中门，行不履阈。过位，色勃如也，足躩<br>如也，其言似不足者。摄齐升堂，鞠躬如也，屏气似不息者。出，降一等，逞颜<br>色，怡怡如也。没阶，趋进，翼如也。复其位，踧<img height=32 width=32 border=0 src=/bzk/Z107.bmp >如也。<br> 执圭，鞠躬如也，如不胜。上如揖，下如授。勃如战色，足蹜々如有循。<br>享礼，有容色。私觌，愉愉如也。<br> 君子不以绀緅饰，红紫不以为亵服。当暑，袗絺绤，必表而出之。缁衣，<br>羔裘；素衣，麑裘；黄衣，狐裘。亵裘长，短右袂。必有寝衣，长一身有半。狐<br>貉之厚以居。去丧，无所不佩。非帷裳，必杀之。羔裘玄冠不以吊。吉月必朝服<br>而朝。<br> 齐，必有明衣，布。齐必变食，居必迁坐。<br> 食不厌精，脍不厌细。<br> 食饐而餲，鱼馁而肉败，不食。色恶，不食。臭恶，不食。失饪，不<br>食。不时，不食。割不正，不食。不得其酱，不食。<br> 肉虽多，不使胜食气。唯酒无量，不及乱。沽酒市脯不食。不撤姜食，不<br>多食。<br> 祭于公，不宿肉。祭肉不出三日。出三日，不食之矣。<br> 食不语，寝不言。虽疏食菜羹，瓜祭，必齐如也。席不正，不坐。<br> 乡人饮酒，杖者出，斯出矣。乡人傩，朝服而立于阼阶。<br> 问人于他邦，再拜而送之。<br> 康子馈药，拜而受之。曰：“丘未达，不敢尝。”<br> 厩焚。子退朝，曰：“伤人乎？”不问马。<br> 君赐食，必正席先尝之；君赐腥，必熟而荐之；君赐生，必畜之。<br> 侍食于君，君祭，先饭。疾，君视之，东首，加朝服，拖绅。<br> 君命召，不俟驾行矣。入太庙，每事问。<br> 朋友死，无所归，曰：“于我殡。”<br> 朋友之馈，虽车马，非祭肉，不拜。寝不尸，居不容。<br> 见齐衰者，虽狎，必变。见冕者与瞽者，虽亵，必以貌。凶服者式之，式负<br>版者。<br> 有盛馔，必变色而作。迅雷风烈必变。<br> 升车，必正立执绥。车中不内顾，不疾言，不亲指。<br> 色斯举矣，翔而后集。曰：“山梁雌雉，时哉时哉！”子路共之，三嗅而作。<hr>
