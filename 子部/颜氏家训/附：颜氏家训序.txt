<h4>《子部·颜氏家训·附：颜氏家训序》<b class="x">作者：颜之推</b></h4>
北齐黄门侍郎颜之推，学优才赡，山高海深。常雌黄朝廷，品藻人物，为书七卷，式范千叶，号曰《颜氏家训》。虽非子史同波，抑是王言盖代。其中破疑遣惑，在《广雅》之右；镜贤烛愚，出《世说》之左。唯较量佛事一篇，穷理尽性也。余曾于官舍，论公制作弘奥。众或难余曰：“小小者耳，何是为怀？”余辄请主人纸笔，便录<imgheight=32width=32border=0src=/bzk/Z086.bmp>（乌焕反）、<imgheight=32width=32border=0src=/bzk/D155.bmp>（宣）、熭（岁）、<素勺>（药）、獡（铄）、嫕（於计反）、扊（剡）、扅（移）、秠（疋来反）等九字以示之，方始惊骇。余曰：“凡字以诠义，字犹未识，义安能见？旋云小小，颇亦匆匆。”众乃谢余，令为解识。余遂作音义以晓之，岂惭法言之论，定即定矣；实愧孙炎之侣，行即行焉云尔。->GBK开始时间：10:20:04结束时间：10:20:19<hr>
