<h4>《子部·颜氏家训·书证第十七》<b class="x">作者：颜之推</b></h4>
<br>《诗》云：“参差荇菜。”《尔雅》云：“荇，接余也。”字或为莕。<br>先儒解释皆云：水草，圆叶细茎，随水浅深。今是水悉有之，黄花似莼，江南<br>俗亦呼为猪莼，或呼为荇菜。刘芳具有注释。而河北俗人多不识之，博士皆以参<br>差者是苋菜，呼人苋为人荇，亦可笑之甚。<br>《诗》云：“谁谓荼苦？”《尔雅》、《毛诗传》并以荼，苦菜也。又《礼》<br>云：“苦菜秀。”案：《易统通卦验玄图》曰：“苦菜生于寒秋，更冬历春，得<br>夏乃成。”今中原苦菜则如此也。一名游冬，叶似苦苣而细，摘断有白汁，花黄似<br>菊。江南别有苦菜，叶似酸浆，其花或紫或白，子大如珠，熟时或赤或黑，此菜<br>可以释劳。案：郭璞注《尔雅》，此乃蘵黄蒢也。今河北谓之龙葵。梁世讲<br>《礼》者，以此当苦菜；既无宿根，至春子方生耳，亦大误也。又高诱注《吕氏<br>春秋》曰：“荣而不实曰英。”苦菜当言英，益知非龙葵也。<br>《诗》云：“有杕之杜。”江南本并木傍施大，传曰：“杕，独貌也。”<br>徐仙民音徒计反。《说文》曰：“杕，树貌也。”在《木部》。《韵集》音次<br>第之第，而河北本皆为夷狄之狄，读亦如字，此大误也。<br>《诗》云：“駉駉牡马。”江南书皆作牝牡之牡，河北本悉为放牧之牧。邺<br>下博士见难云：“《駉颂》既美僖公牧于坰野之事，何限騲骘乎？”余答曰：<br>“案：《毛传》云：‘駉駉，良马腹幹肥张也。’其下又云：‘诸侯六闲四种：<br>有良马，戎马，田马，驽马。’若作牧放之意，通于牝牡，则不容限在良马独得<br>駉駉之称。良马，天子以驾玉辂，诸侯以充朝聘郊祀，必无騲也。《周礼·圉<br>人职》：‘良马，匹一人。驽马，丽一人。’圉人所养，亦非騲也；颂人举其<br>强骏者言之，于义为得也。《易》曰：‘良马逐逐。’《左传》云：‘以其良马<br>二。’亦精骏之称，非通语也。今以《诗传》良马，通于牧騲，恐失毛生之意，<br>且不见刘芳《义证》乎？”<br>《月令》云：“荔挺出。”郑玄注云：“荔挺，马薤也。”《说文》云：“<br>荔，似蒲而小，根可为刷。”《广雅》云：“马薤，荔也。”《通俗文》亦云马<br>蔺。《易统通卦验玄图》云：“荔挺不出，则国多火灾。”蔡邕《月令章句》云：<br>“荔似挺。”高诱注《吕氏春秋》云：“荔草挺出也。”然则《月令注》荔挺为<br>草名，误矣。河北平泽率生之。江东颇有此物，人或种于阶庭，但呼为旱蒲，故<br>不识马薤。讲《礼》者乃以为马苋；马苋堪食，亦名豚耳，俗名马齿。江陵尝有<br>一僧，面形上广下狭；刘缓幼子民誉，年始数岁，俊晤善体物，见此僧云：“面<br>似马苋。”其伯父縚因呼为荔挺法师。縚亲讲《礼》名儒，尚误如此。<br>《诗》云：“将其来施施。”《毛传》云：“施施，难进之意。”郑笺云：<br>“施施，舒行貌也。”《韩诗》亦重为施施。河北《毛诗》皆云施施。江南旧本，<br>悉单为施，俗遂是之，恐为少误。<br>《诗》云：“有渰萋萋，兴云祁祁。”毛《传》云：“渰，阴云貌。萋<br>萋，云行貌。祁祁，徐貌也。”《笺》云：“古者，阴阳和，风雨时，其来祁祁<br>然，不暴疾也。”案：渰已是阴云，何劳复云“兴云祁祁”耶？“云”当为<br>“雨”，俗写误耳。班固《灵台诗》云：“三光宣精，五行布序，习习祥风，祁<br>祁甘雨。”此其证也。<br>《礼》云：“定犹豫，决嫌疑。”《离骚》曰：“心犹豫而狐疑。”先儒未<br>有释者。案：《尸子》曰：“五尺犬为犹。”《说文》云：“陇西谓犬子为犹。”<br>吾以为人将犬行，犬好豫在人前，待人不得，又来迎候，如此往还，至于终日，<br>斯乃豫之所以为未定也，故称犹豫。或以《尔雅》曰：“犹如麂，善登木。”犹，<br>兽名也，既闻人声，乃豫缘木，如此上下，故称犹豫。狐之为兽，又多猜疑，故<br>听河冰无流水声，然后敢渡。今俗云：“狐疑，虎卜。”则其义也。<br>《左传》曰：“齐侯痎，遂痁。”《说文》云：“痎，二日一发之疟。痁，<br>有热疟也。”案：齐侯之病，本是间日一发，渐加重乎故，为诸侯忧也。今北方<br>犹呼痎疟，音皆。而世间传本多以痎为疥，杜征南亦无解释，徐仙民音介，俗儒<br>就为通云：“病疥，令人恶寒，变而成疟。”此臆说也。疥癣小疾，何足可论，<br>宁有患疥转作疟乎？<br>《尚书》曰：“惟影响。”《周礼》云：“土圭测影，影朝影夕。”《孟子》<br>曰：“图影失形。”《庄子》云：“罔两问影。”如此等字，皆当为光景之景。<br>凡阴景者，因光而生，故即谓为景。《淮南子》呼为景柱，《广雅》云：“晷柱<br>挂景。”并是也。至晋世葛洪《字苑》，傍始加彡，音于景反。而世间辄改治<br>《尚书》、《周礼》、《庄》、《孟》从葛洪字，甚为失矣。<br>太公《六韬》，有天陈、地陈、人陈、云鸟之陈。《论语》曰：“卫灵公问<br>陈于孔子。”《左传》：“为鱼丽之陈。”俗本多作阜傍车乘之车。案诸陈队，<br>并作陈、郑之陈。夫行陈之义，取于陈列耳，此六书为假借也，《苍》、《雅》<br>及近世字书，皆无别字；唯王羲之《小学章》，独阜傍作车，纵复俗行，不宜追<br>改《六韬》、《论语》、《左传》也。<br>《诗》云：“黄鸟于飞，集于灌木。”《传》云：“灌木，丛木也。”此乃<br>《尔雅》之文，故李巡注曰：“木丛生曰灌。”《尔雅》末章又云：“木族生为<br>灌。”族亦丛聚也。所以江南《诗》古本皆为丛聚之丛，而古丛字似最字，近世<br>儒生，因改为最，解云：“木之最高长者。”案：众家《尔雅》及解《诗》无言<br>此者，唯周续之《毛诗注》，音为徂会反，刘昌宗《诗注》，音为在公反，又祖<br>会反：皆为穿凿，失《尔雅》训也。<br>“也”是语已及助句之辞，文籍备有之矣。河北经传，悉略此字，其间字有<br>不可得无者，至如“伯也执殳”，“于旅也语”，“回也屡空”，“风，风也，<br>教也”，及《诗传》云：“不戢，戢也；不傩，傩也。”“不多，多也。”如斯<br>之类，傥削此文，颇成废阙。《诗》言：“青青子衿。”《传》曰：“青衿，青<br>领也，学子之服。”按：古者，斜领下连于衿，故谓领为衿。孙炎、郭璞注《尔<br>雅》，曹大家注《列女传》，并云：“衿，交领也。”邺下《诗》本，既无“也”<br>字，群儒因谬说云：“青衿、青领，是衣两处之名，皆以青为饰。”用释“青青”<br>二字，其失大矣！又有俗学，闻经传中时须也字，辄以意加之，每不得所，益成<br>可笑。<br>《易》有蜀才注，江南学士，遂不知是何人。王俭《四部目录》，不言姓名，<br>题云：“王弼后人。”谢炅、夏侯该，并读数千卷书，皆疑是谯周；而《李蜀书》<br>一名《汉之书》，云：“姓范名长生，自称蜀才。”南方以晋家渡江后，北间传<br>记，皆名为伪书，不贵省读，故不见也。<br>《礼·王制》云：“羸股肱。”郑注云：“谓肘衣出其臂胫。”今书皆作擐甲<br>之擐。国子博士萧该云：“擐当作<imgheight=32width=32border=0src=/bzk/D155.bmp>，音宣，擐是穿著之名，非出臂之义。”案<br>《字林》，萧读是，徐爰音患，非也。<br>《汉书》：“田肯贺上。”江南本皆作“宵”字。沛国刘显，博览经籍，偏<br>精班《汉》，梁代谓之《汉》圣。显子臻，不坠家业。读班史，呼为田肯。梁元<br>帝尝问之，答曰：“此无义可求，但臣家旧本，以雌黄改‘宵’为‘肯’。”元<br>帝无以难之。吾至江北，见本为“肯”。<br>《汉书·王莽赞》云：“紫色蛙声，馀分闰位。”盖谓非玄黄之色，不中律吕<br>之音也。近有学士，名问甚高，遂云：“王莽非直鸢髆虎视，而复紫色蛙声。”<br>亦为误矣。<br>简策字，竹下施朿，末代隶书，似杞、宋之宋，亦有竹下遂为夹者；犹如刺<br>字之傍应为朿，今亦作夹。徐仙民《春秋》、《礼音》，遂以筴为正字，以策为<br>音，殊为颠倒。《史记》又作悉字，误而为述，作妬字，误而为姤，裴、徐、<br>邹皆以悉字音述，以妬字音姤。既尔，则亦可以亥为豕字音，以帝为虎字音<br>乎？<br>张揖云：“虙，今伏羲氏也。”孟康《汉书古文注》亦云：“虙，今伏。”<br>而皇甫谧云：“伏羲或谓之宓羲。”按诸经史纬候，遂无宓羲之号。虙字从虍，<br>宓字从宀，下俱为必，末世传写，遂误以虙为宓，而《帝王世纪》因误更立名耳。<br>何以验之？孔子弟子虙子贱为单父宰，即虙羲之后，俗字亦为宓，或复加山。今<br>兖州永昌郡城，旧单父地也，东门有《子贱碑》，汉世所立，乃曰：“济南伏生，<br>即子贱之后。”是虙之与伏，古来通字，误以为宓，较可知矣。<br>《太史公记》曰：“宁为鸡口，无为牛后。”此是删《战国策》耳。案：延<br>笃《战国策音义》曰：“尸，鸡中之王。从，牛子。”然则，“口”当为“尸”，<br>“后”当为“从”，俗写误也。<br>应劭《风俗通》云：“《太史公记》：‘高渐离变名易姓，为人庸保，匿作<br>于宋子，久之作苦，闻其家堂上有客击筑，伎痒，不能无出言。’”案：伎痒者，<br>怀其伎而腹痒也。是以潘岳《射雉赋》亦云：“徒心烦而伎痒。”今《史记》并<br>作“徘徊”，或作“彷徨不能无出言”，是为俗传写误耳。<br>《太史公》论英布曰：“祸之兴自爱姬，生于妒媚，以至灭国。”又《汉书<br>外戚传》亦云：“成结宠妾妒媚之诛。”此二“媚”并当作“媢”，媢亦妒<br>也，义见《礼记》、《三苍》。且《五宗世家》亦云：“常山宪王后妒媢。”<br>王充《论衡》云：“妒夫媢妇生，则忿怒斗讼。”益知媢是妒之别名。原英<br>布之诛为意贲赫耳，不得言媚。<br>《史记·始皇本纪》：“二十八年，丞相隗林、丞相王绾等，议于海上。”<br>诸本皆作山林之“林”。开皇二年五月，长安民掘得秦时铁称权，旁有铜涂镌铭<br>二所。其一所曰：“廿六年，皇帝尽并兼天下诸侯，黔首大安，立号为皇帝，乃<br>诏丞相状、绾，法度量鼎刂不<imgheight=32width=32border=0src=/bzk/B173.bmp>歉疑者，皆明<imgheight=32width=32border=0src=/bzk/B173.bmp>之。”凡四十字。其一<br>所曰：“元年，制诏丞相斯、去疾，法度量，尽始皇帝为之，皆□刻辞焉。今袭<br>号而刻辞不称始皇帝，其于久远也，如后嗣为之者，不称成功盛德，刻此诏□左，<br>使毋疑。”凡五十八字，一字磨灭，见有五十七字，了了分明，其书兼为古隶。<br>余被敕写读之，与内史令李德林对，见此称权，今在官库；其“丞相状”字，乃<br>为状貌之“状”，爿旁作犬；则知俗作“隗林”，非也，当为“隗状”耳。<br>《汉书》云：“中外褆福。”字当从示。褆，安也，音匙匕之匙，义见<br>《苍雅》、《方言》。河北学士皆云如此。而江南书本，多误从手，属文者对耦，<br>并为提挈之意，恐为误也。<br>或问：“《汉书注》：‘为元后父名禁，改禁中为省中。’何故以‘省’代<br>‘禁’？”答曰：“案：《周礼·宫正》：‘掌王宫之戒令糺禁。’郑注云：<br>‘糺，犹割也，察也。’李登云：‘省，察也。’张揖云：‘省，今省詧也。’<br>然则小井、所领二反，并得训察。其处既常有禁卫省察，故以‘省’代‘禁’。<br>詧，古察字也。”<br>《汉·明帝纪》：“为四姓小侯立学。”按：桓帝加元服，又赐四姓及梁、邓<br>小侯帛，是知皆外戚也。明帝时，外戚有樊氏、郭氏、阴氏、马氏为四姓。谓之<br>小侯者，或以年小获封，故须立学耳。或以侍祠猥朝，侯非列侯，故曰小侯，《<br>礼》云：“庶方小侯。”则其义也。<br>《后汉书》云：“鹳雀衔三鱓鱼。”多假借为鳣鲔之鳣；俗之学士，因谓之<br>为鳣鱼。案：魏武《四时食制》：“鳣鱼大如五斗奁，长一丈。”郭璞注《尔雅》：<br>“鳣长二三丈。”安有鹳雀能胜一者，况三乎？鳣又纯灰色，无文章也。鱓鱼长<br>者不过三尺，大者不过三指，黄地黑文；故都讲云：“蛇鱓，卿大夫服之象<br>也。”《续汉书》及《搜神记》亦说此事，皆作“鱓”字。孙卿云：“鱼鳖<br>鳣。”及《韩非》、《说苑》皆曰：“鳣似蛇，蚕似蠋。”并作“鳣”字。假<br>“鳣”为“鱓”，其来久矣。<br>《后汉书》：“酷吏樊晔为天水郡守，凉州为之歌曰：‘宁见乳虎穴，不入<br>冀府寺。’”而江南书本“穴”皆误作“六”。学士因循，迷而不寤。夫虎豹穴<br>居，事之较者；所以班超云：“不探虎穴，安得虎子？”宁当论其六七耶？<br>《后汉书·杨由传》云：“风吹削肺。”此是削札牍之柿耳。古者，书误则削之<br>，故《左传》云“削而投之”是也。或即谓札为削，王褒《童约》曰：“书削代牍。”<br>苏竟书云：“昔以摩研编削之才。”皆其证也。《诗》云：“伐木浒浒。”毛<br>《传》云：“浒浒，柿貌也。”史家假借为肝肺字，俗本因是悉作脯腊之脯，或<br>为反哺之哺。学士因解云：“削哺，是屏障之名。”既无证据，亦为妄矣！此是<br>风角占候耳。《风角书》曰：“庶人风者，拂地扬尘转削。”若是屏障，何由可<br>转也？<br>《三辅决录》云：“前队大夫范仲公，盐豉蒜果共一筩。”“果”当作魏颗<br>之“颗”。北土通呼物一凷，改为一颗，蒜颗是俗间常语耳。故陈思王《鹞<br>雀赋》曰：“头如果蒜，目似擘椒。”又《道经》云：“合口诵经声璅々，眼<br>中泪出珠子<石果>。”其字虽异，其音与义颇同。江南但呼为蒜符，不知谓为颗。<br>学士相承，读为裹结之裹，言盐与蒜共一苞裹，内筩中耳。《正史削繁》音义又<br>音蒜颗为苦戈反，皆失也。<br>有人访吾曰：“《魏志》蒋济上书云‘弊攰之民’，是何字也？”余应<br>之曰：“意为攰即是<危支>倦之<危支>耳。张揖、吕忱并云：‘支傍作刀剑之刀，亦<br>是剞字。’不知蒋氏自造支傍作筋力之力，或借剞字，终当音九伪反。”<br>《晋中兴书》：“太山羊曼，常颓纵任侠，饮酒诞节，兖州号为濌伯。”<br>此字皆无音训。梁孝元帝常谓吾曰：“由来不识。唯张简宪见教，呼为嚃羹之<br>嚃。自尔便遵承之，亦不知所出。”简宪是湘州刺史张缵谥也，江南号为硕学。<br>案：法盛世代殊近，当是耆老相传；俗间又有濌々语，盖无所不施，无所不<br>容之意也。顾野王《玉篇》误为黑傍沓。顾虽博物，犹出简宪、孝元之下，而二<br>人皆云重边。吾所见数本，并无作黑者。重沓是多饶积厚之意，从黑更无义旨。<br>《古乐府》歌词，先述三子，次及三妇，妇是对舅姑之称。其末章云：“丈<br>人且安坐，调弦未遽央。”古者，子妇供事舅姑，旦夕在侧，与儿女无异，故有<br>此言。丈人亦长老之目，今世俗犹呼其祖考为先亡丈人。又疑“丈”当作“大”，<br>北间风俗，妇呼舅为大人公。“丈”之与“大”，易为误耳。近代文士，颇作<br>《三妇诗》，乃为匹嫡并耦己之群妻之意，又加郑、卫之辞，大雅君子，何其谬<br>乎？<br>《古乐府》歌百里奚词曰：“百里奚，五羊皮。忆别时，烹伏雌，吹扊扅；<br>今日富贵忘我为！”“吹”当作炊煮之“炊”。案：蔡邕《月令章句》曰：“键，<br>关牡也，所以止扉，或谓之剡移。”然则当时贫困，并以门牡木作薪炊耳。《声<br>类》作扊，又或作扂。<br>《通俗文》，世间题云“河南服虔字子慎造”。虔既是汉人，其《叙》乃引<br>苏林、张揖；苏、张皆是魏人。且郑玄以前，全不解反语，《通俗》反音，甚会<br>近俗。阮孝绪又云“李虔所造”。河北此书，家藏一本，遂无作李虔者。《晋中<br>经簿》及《七志》，并无其目，竟不得知谁制。然其文义允惬，实是高才。殷仲<br>堪《常用字训》，亦引服虔《俗说》，今复无此书，未知即是《通俗文》，为当<br>有异？近代或更有服虔乎？不能明也。<br>或问：“《山海经》，夏禹及益所记，而有长沙、零陵、桂阳、诸暨，如此<br>郡县不少，以为何也？”答曰：“史之阙文，为日久矣；加复秦人灭学，董卓焚<br>书，典籍错乱，非止于此。譬犹《本草》神农所述，而有豫章、朱崖、赵国、常<br>山、奉高、真定、临淄、冯翊等郡县名，出诸药物；《尔雅》周公所作，而云‘<br>张仲孝友’；仲尼修《春秋》，而《经》书孔丘卒；《世本》左丘明所书，而有<br>燕王喜、汉高祖；《汲冢琐语》，乃载《秦望碑》；《苍颉篇》李斯所造，而云<br>‘汉兼天下，海内并厕，豨黥韩覆，畔讨灭残’；《列仙传》刘向所造，而《赞》<br>云七十四人出佛经；《列女传》亦向所造，其子歆又作《颂》，终于赵悼后，而<br>传有更始韩夫人、明德马后及梁夫人嫕：皆由后人所羼，非本文也。”<br>或问曰：“《东宫旧事》何以呼鸱尾为祠尾？”答曰：“张敞者，吴人，不<br>甚稽古，随宜记注，逐乡俗讹谬，造作书字耳。吴人呼祠祀为鸱祀，故以祠代鸱<br>字；呼绀为禁，故以糸傍作禁代绀字；呼盏为竹简反，故以木傍作展代盏字；呼<br>镬字为霍字，故以金傍作霍代镬字；又金傍作患为镮字，木傍作鬼为魁字，火傍<br>作庶为炙字，既下作毛为髻字；金花则金傍作华，窗扇则木傍作扇：诸如此类，<br>专辄不少。<br>又问：“《东宫旧事》‘六色罽纟畏’，是何等物？当作何音？”答曰：<br>“按：《说文》云：‘莙，牛藻也，读若威。’《音隐》：‘坞瑰反。’即陆机<br>所谓‘聚藻，叶如蓬’者也。又郭璞注《三苍》亦云：‘蕴，藻之类也，细叶蓬<br>茸生。’然今水中有此物，一节长数寸，细茸如丝，圆绕可爱，长者二三十节，<br>犹呼为莙。又寸断五色丝，横著线股间绳之，以象莙草，用以饰物，即名为莙；<br>于时当绀六色罽，作此莙以饰绲带，张敞因造糸旁畏耳，宜作隈。”<br>柏人城东北有一孤山，古书无载者。唯阚骃《十三州志》以为舜纳于大麓，<br>即谓此山，其上今犹有尧祠焉；世俗或呼为宣务山，或呼为虚无山，莫知所出。<br>赵郡士族有李穆叔、季节兄弟、李普济，亦为学问，并不能定乡邑此山。余尝为<br>赵州佐，共太原王邵读柏人城西门内碑。碑是汉桓帝时柏人县民为县令徐整所立，<br>铭曰：“山有巏<imgheight=32width=32border=0src=/bzk/B137.bmp>，王乔所仙。”方知此巏<imgheight=32width=32border=0src=/bzk/B137.bmp>山也。巏字遂无所<br>出。<imgheight=32width=32border=0src=/bzk/B137.bmp>字依诸字书，即旄丘之旄也；旄字，《字林》一音亡付反，今依附俗<br>名，当音权务耳。入邺，为魏收说之，收大嘉叹。值其为《赵州庄严寺碑铭》，<br>因云：“权务之精。”即用此也。<br>或问：“一夜何故五更？更何所训？”答曰：“汉、魏以来，谓为甲夜、乙<br>夜、丙夜、丁夜、戊夜，又云鼓，一鼓、二鼓、三鼓、四鼓、五鼓，亦云一更、<br>二更、三更、四更、五更，皆以五为节。《西都赋》亦云：‘卫以严更之署。’<br>所以尔者，假令正月建寅，斗柄夕则指寅，晓则指午矣；自寅至午，凡历五辰。<br>冬夏之月，虽复长短参差，然辰间辽阔，盈不过六，缩不至四，进退常在五者之<br>间。更，历也，经也，故曰五更尔。“<br>《尔雅》云：“术，山蓟也。”郭璞注云：“今术似蓟而生山中。”案：术<br>叶其体似蓟，近世文士，遂读蓟为筋肉之筋，以耦地骨用之，恐失其义。<br>或问：“俗名傀儡子为郭秃，有故实乎？”答曰：“《风俗通》云：‘诸郭<br>皆讳秃。’当是前代人有姓郭而病秃者，滑稽戏调，故后人为其象，呼为郭秃，<br>犹《文康》象庾亮耳。”<br>或问曰：“何故名治狱参军为长流乎？”答曰：“《帝王世纪》云：‘帝少<br>昊崩，其神降于长流之山，于祀主秋。’案：《周礼·秋官》，司寇主刑罚、长流<br>之职，汉、魏捕贼掾耳。晋、宋以来，始为参军，上属司寇，故取秋帝所居为嘉<br>名焉。”<br>客有难主人曰：“今之经典，子皆谓非，《说文》所言，子皆云是，然则许<br>慎胜孔子乎？”主人拊掌大笑，应之曰：“今之经典，皆孔子手迹耶？”客曰：<br>“今之《说文》，皆许慎手迹乎？”答曰：“许慎检以六文，贯以部分，使不得<br>误，误则觉之。孔子存其义而不论其文也。先儒尚得改文从意，何况书写流传耶？<br>必如《左传》止戈为武，反正为乏，皿虫为蛊，亥有二首六身之类，后人自不得<br>辄改也，安敢以《说文》校其是非哉？且余亦不专以《说文》为是也，其有援引<br>经传，与今乖者，未之敢从。又相如《封禅书》曰：‘导一茎六穗于庖，犠双<br><角各>共抵之兽。’此导训择，光武诏云：‘非从有豫养导择之劳’是也。而<br>《说文》云：‘{道禾}是禾名。’引《封禅书》为证；无妨自当有禾名{道禾}，<br>非相如所用也。禾一茎六穗于庖，岂成文乎？纵使相如天才鄙拙，强为此语；则<br>下句当云‘麟双<角各>共抵之兽’，不得云犠也。吾尝笑许纯儒，不达文章之体，<br>如此之流，不足凭信。大抵服其为书，隐括有条例，剖析穷根源，郑玄注书，往<br>往引以为证；若不信其说，则冥冥不知一点一画，有何意焉。”<br>世间小学者，不通古今，必依小篆，是正书记；凡《尔雅》、《三苍》、<br>《说文》，岂能悉得苍颉本指哉？亦是随代损益，<imgheight=32width=32border=0src=/bzk/C042.bmp>有同异。西晋已往字书，何<br>可全非？但令体例成就，不为专辄耳。考校是非，特须消息。至如“仲尼居”，<br>三字之中，两字非体，《三苍》“尼”旁益“丘”，《说文》“尸”下施“几”：<br>如此之类，何由可从？古无二字，又多假借，以中为仲，以说为悦，以召为邵，<br>以閒为闲：如此之徒，亦不劳改。自有讹谬，过成鄙俗，“乱”旁为“舌”，<br>“揖”下无“耳”，“鼋”、“鼍”从“龟”，“奋”、“夺”从“雚”，“席”<br>中加“带”，“恶”上安“西”，“鼓”外设“皮”，“凿”头生“毁”，“离”<br>则配“禹”，“壑”乃施“豁”，“巫”混“经”旁，“皋”分“泽”片，“猎”<br>化为“獦”，“宠”变成“竉”，“业”左益“片”，“灵”底著“器”，<br>“率”字自有律音，强改为别；“单”字自有善音，辄析成异：如此之类，不可<br>不治。吾昔初看《说文》，蚩薄世字，从正则惧人不识，随俗则意嫌其非，略是<br>不得下笔也。所见渐广，更知通变，救前之执，将欲半焉。若文章著述，犹择微<br>相影响者行之，官曹文书，世间尺牍，幸不违俗也。<br>案：弥互字从二间舟，《诗》云：“亘之秬秠”是也。今之隶书，转舟为<br>日；而何法盛《中兴书》乃以舟在二间为舟航字，谬也。《春秋说》以人十四心<br>为德，《诗说》以二在天下为酉，《汉书》以货泉为白水真人，《新论》以金昆<br>为银，《国志》以天上有口为吴，《晋书》以黄头小人为恭，《宋书》以召刀为<br>邵，《参同契》以人负告为造：如此之例，盖数术谬语，假借依附，杂以戏笑耳。<br>如犹转贡字为项，以叱为匕，安可用此定文字音读乎？潘、陆诸子《离合诗》、<br>《赋》，《栻卜》、《破字经》，及鲍照《谜字》，皆取会流俗，不足以形声<br>论之也。<br>河间邢芳语吾云：“《贾谊传》云：‘日中必熭。’注：‘熭，暴也。’曾<br>见人解云：‘此是暴疾之意，正言日中不须臾，卒然便昃耳。’此释为当乎？”<br>吾谓邢曰：“此语本出太公《六韬》，案字书，古者暴晒字与暴疾字相似，唯下<br>少异，后人专辄加傍日耳。言日中时，必须暴晒，不尔者，失其时也。晋灼已有<br>详释。”芳笑服而退。<br><hr>
