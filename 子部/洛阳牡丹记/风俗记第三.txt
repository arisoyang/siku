<h4>《子部·洛阳牡丹记·风俗记第三》<b class="x">作者：欧阳修</b></h4>
<br>洛阳之俗，大抵好花。春时城中无贵贱皆插花，虽负担者亦然。花开时，士<br>庶竞为游遨，往往于古寺废宅有池台处为市，井张幄帟，笙歌之声相闻。最盛于<br>月陂堤、张家园、棠棣坊、长寿寺、东街与与郭令宅，至花落乃罢。洛阳至东京<br>六驿，旧不进花，自今徐州李相（迪）为留守时始进。御岁遣牙校一员，乘驿马<br>一日一夕至京师，所进不过姚黄、魏花三数朵，以菜叶实竹笼子藉覆之，使马上<br>不动摇，以蜡封花蒂，乃数日不落。大抵洛人家家有花，而少大树者，盖其不接<br>则不佳。春初时，洛人于寿安山中斫小栽子卖城中，谓之山{<imgheight=32width=32border=0src=/bzk/Z030.bmp>}子人家，治地为畦<br>塍种之，至秋乃接。接花工尤著者一人，谓之门园子，豪家无不邀之。姚黄一接<br>头，直钱五千，秋时立券买之，至春见花乃归其直。洛人甚惜此花，不欲传。有<br>权贵求其接头者，或以汤中蘸杀与之。魏花初出时，接头亦直钱五千，今尚直一<br>千。接时须用社后重阳前，过此不堪矣。花之木去地五七寸许，截之乃接，以泥<br>封裹，用软土拥之，以蒻叶作庵子罩之，不令见风，日唯南向，留一小户以达气，<br>至春乃去其覆，此接花之法也（用瓦亦奇）。种花必择善地，尽去旧土，以细土<br>用白敛末一斤和之。盖牡丹根甜，多引虫食，白敛能杀虫，此种花之法也。浇花<br>亦自有时，或用日未出，或日西时。九月旬日一浇，十月、十一月三日、二日<br>一浇，正月隔日一浇，二月一日一浇，此浇花之法也。一本发数朵者，择其小者<br>去之，只留一二朵，谓之打剥，惧分其脉也。花才落便翦其枝，勿令结子，惧其<br>易老也。春初既去蒻庵，便以棘数枝，置花丛上，棘气暖可以辟霜，不损花芽，<br>他大树亦然。此养花之法也。花开渐小于旧者，盖有蠹虫损之，必寻其冗，以<br>硫黄针之，其旁又有小穴如针孔，乃虫所藏处，花工谓之气葱，以大针点硫黄末<br>针之，虫乃死，花复盛，此医花之法也。乌贼鱼骨用以针花树，入其肤，花輙死，<br>此花之忌也。<br><hr>
