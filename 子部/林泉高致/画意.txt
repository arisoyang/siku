<h4>《子部·林泉高致·画意》<b class="x">作者：郭熙</b></h4>
<br>世人止知吾落笔作画，却不知画非易事。庄子说画史“解衣盘礴”，此真得画<br>家之法。人须养得胸中宽快，意思悦适，如所谓易直子谅，油然之心生，则人之笑<br>啼情状，物之尖斜偃侧，自然布列于心中，不觉见之于笔下。晋人顾恺之必构层楼<br>以为画所，此真古之达士！不然，则志意已抑郁沈滞，局在一曲，如何得写貌物情，<br>摅发人思哉！假如工人斫琴得峄阳孤桐，巧手妙意洞然于中，则朴材在地，枝叶未<br>披，而雷氏成琴，晓然已在于目。其意烦悖体，拙鲁闷嘿之人，见钅舌凿利刀，不<br>知下手之处，焉得焦尾五声扬音于清风流水哉！更如前人言“诗是无形画，画是有<br>形诗”，哲人多谈此言，吾人所师。余因暇日阅晋唐古今诗什，其中佳句有道尽人<br>腹中之事，有装出目前之景，然不因静居燕坐，明窗净几，一炷炉香，万虑消沉，<br>则佳句好意亦看不出，幽情美趣亦想不成，即画之主意亦岂易！及乎境界已熟，心<br>手已应，方始纵横中度，左右逢原。世人将就率意，触情草草便得，思因记先子尝<br>所诵道古人清篇秀句，有发于佳思而可画者，并思亦尝旁搜广引，先子谓为可用者，<br>咸录之于下：<br>女儿山头春雪消，路傍仙杏发柔条。心期欲去知何日，惆望回车下野桥。<br>──羊士谔《望女儿山》<br>独访山家歇还涉，茅屋斜连隔松叶。主人闻语未开门，绕篱野菜飞黄蝶。<br>──长孙左辅《寻山家》<br>南游兄弟几时还，知在三湘五岭间，独立衡门秋水阔，寒鸦飞去日沈山。<br>──窦巩<br>钓罢孤舟系苇梢，酒开新瓮鲊开包。自从江浙为渔父，二十馀年手不叉。<br>──无名氏<br>舍南舍北皆春水，但见群鸥日日来。渡水蹇驴只耳直，避风羸仆一肩高。<br>──卢雪诗<br>行到水穷处，坐看云起时。──王摩诘<br>六月杖藜来石路，午阴多处听潺湲。──王介甫<br>数声离岸掳，几点别州山。──魏野<br>远水兼天净，孤城隐雾深。──老杜<br>犬眠花影地，牛牧雨声陂。──李后村<br>密竹滴残雨，高峰留夕阳。──夏疾叔简<br>天遥来雁小，江阔去帆孤。──姚合<br>雪意未成云著地，秋声不断雁连天。──钱惟演<br>春潮带雨晚来急，野渡无人舟自横。──韦应物<br>相看临远水，独自坐孤舟。──郑谷<br><hr>
