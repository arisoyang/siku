<h4>《子部·黄帝内经素问·卷十一》<b class="x">作者：黄帝</b></h4>
<br>○举痛论篇第三十九<br>黄帝问曰：余闻善言天者，必有验于人；善言古者，必有合于今；善言人者，<br>必有厌于己。如此，则道不惑而要数极，所谓明也。今余问于夫子，令言而可知，<br>视而可见，扪而可得，令验于己而发蒙解惑，可得而闻乎？岐伯再拜稽首对曰：<br>何道之问也？帝曰：愿闻人之五藏卒痛，何气使然？岐伯对曰：经脉流行不止，<br>环周不休，寒气入经而稽迟，泣而不行，客于脉外则血少，客于脉中则气不通，<br>故卒然而痛。<br>帝曰：其痛或卒然而止者，或痛甚不休者，或痛甚不可按者，或按之而痛止<br>者，或按之无益者，或喘动应手者，或心与背相引而痛者，或胁肋与少腹相引而<br>痛者，或腹痛引阴股者，或痛宿昔而成积者，或卒然痛死不知人，有少间复生者，<br>或痛而呕者，或腹痛而后泄者，或痛而闭不通者，凡此诸痛，各不同形，别之奈<br>何？岐伯曰：寒气客于脉外则脉寒，脉寒则缩蜷，缩蜷则脉绌急，绌急则外引小<br>络，故卒然而痛，得炅则痛立止。因重中于寒，则痛久矣。寒气客于经脉之中，<br>与炅气相薄则脉满，满则痛而不可按也，寒气稽留，炅气从上，则脉充大而血气<br>乱，故痛甚不可按也。寒气客于肠胃之间，膜原之下，血不得散，小络急引故痛，<br>按之则血气散，故按之痛止。寒气客于侠脊之脉，则深按之不能及，故按之无益<br>也。寒气客于冲脉，冲脉起于关元，随腹直上，寒气客则脉不通，脉不通则气因<br>之，故喘动应手矣。寒气客于背俞之脉则脉泣；脉泣则血虚，血虚则痛，其俞注<br>于心，故相引而痛，按之则热气至，热气至则痛止矣。寒气客于厥阴之脉，厥阴<br>之脉者，络阴器系于肝，寒气客于脉中，则血泣脉急，故胁肋与少腹相引痛矣。<br>厥气客于阴股，寒气上及少腹，血泣在下相引，故腹痛引阴股。寒气客于小肠膜<br>原之间，络血之中，血泣不得注于大经，血气稽留不得行，故宿昔而成积矣。寒<br>气客于五藏，厥逆上泄，阴气竭，阳气未入，故卒然痛死不知人，气复反则生矣。<br>寒气客于肠胃，厥逆上出，故痛而呕也。寒气客于小肠，小肠不得成聚，故后泄<br>腹痛矣。热气留于小肠，肠中痛，瘅热焦渴，则坚干不得出，故痛而闭不通矣。<br>帝曰：所谓言而可知者也，视而可见奈何？岐伯曰：五藏六府固尽有部，视<br>其五色，黄赤为热，白为寒，青黑为痛，此所谓视而可见者也。<br>帝曰：扪而可得。奈何？岐伯曰：视其主病之脉，坚而血及陷下者，皆可扪<br>而得也。<br>帝曰：善。余知百病生于气也，怒则气上，喜则气缓，悲则气消，恐则气下，<br>寒则气收，炅则气泄，惊则气乱，劳则气耗，思则气结，九气不同，何病之生？<br>岐伯曰：怒则气逆，甚则呕血及飧泄，故气上矣。喜则气和志达，荣卫通利，故<br>气缓矣。悲则心系急，肺布叶举，而上焦不通，荣卫不散，热气在中，故气消矣。<br>恐则精却，却则上焦闭，闭则气还，还则下焦胀，故气不行矣。寒则腠理闭，气<br>不行，故气收矣。炅则腠理开，荣卫通，汗大泄，故气泄。惊则心无所倚，神无<br>所归，虑无所定，故气乱矣。劳则喘息汗出，外内皆越，故气耗矣。思则心有所<br>存，神有所归，正气留而不行，故气结矣。<br>○腹中论篇第四十<br>黄帝问曰：有病心腹满，旦食则不能暮食，此为何病？岐伯对曰：名为鼓胀。<br>帝曰：治之奈何？岐伯曰：治之以鸡矢醴，一剂知，二剂已。帝曰：其时有复发<br>者何也？岐伯曰：此饮食不节，故时有病也。虽然其病且已，时故当病气聚于腹<br>也。<br>帝曰：有病胸胁支满者，妨于食，病至则先闻腥臊臭，出清液，先唾血，四<br>支清，目眩，时时前后血，病名为何？何以得之？岐伯曰：病名血枯，此得之年<br>少时，有所大脱血，若醉入房，中气竭，肝伤，故月事衰少不来也。帝曰：治之<br>奈何？复以何术？岐伯曰：以四乌鰂骨一藘茹二物并合之，丸以雀卵，大<br>如小豆，以五丸为后饭，饮以鲍鱼汁，利肠中及伤肝也。<br>帝曰：病有少腹盛，上下左右皆有根，此为何病？可治不？岐伯曰：病名曰<br>伏梁。帝曰：伏梁何因而得之？岐伯曰：裹大脓血，居肠胃外，不可治，治之每<br>切按之致死。帝曰：何以然？岐伯曰：此下则因阴，必下脓血，上则迫胃脘，生<br>鬲，侠胃脘内痈，此久病也，难治。居脐上为逆，居齐下为从，勿动亟夺。论在<br>《刺法》中。帝曰：人有身体髀股<骨行>皆肿，环脐而痛，是为何病？岐伯曰：<br>病名伏梁，此风根也。其气溢于大肠而著于肓，肓之原在脐下，故环脐而痛也。<br>不可动之，动之为水溺涩之病。<br>帝曰：夫子数言热中、消中，不可服高梁芳草石药，石药发癫，芳草发狂。<br>夫热中、消中者，皆富贵人也，今禁高梁，是不合其心，禁芳草石药，是病不愈，<br>愿闻其说。岐伯曰：夫芳草之气美，石药之气悍，二者其气急疾坚劲，故非缓心<br>和人，不可以服此二者。帝曰：不可以服此二者，何以然？岐伯曰：夫热气剽悍，<br>药气亦然，二者相遇，恐内伤脾，脾者土也而恶木，服此药者，至甲乙日更论。<br>帝曰：善。有病膺肿颈痛胸满腹胀，此为何病？何以得之？岐伯曰：名厥逆。<br>帝曰：治之奈何？岐伯曰：灸之则瘖，石之则狂，须其气并，乃可治也。帝曰：<br>何以然？岐伯曰：阳气重上，有余于上，灸之则阳气入阴，入则瘖；石之则阳气<br>虚，虚则狂；须其气并而治之，可使全也。帝曰：善。何以知怀子之且生也？岐<br>伯曰：身有病而无邪脉也。<br>帝曰：病热而有所痛者何也？岐伯曰：病热者，阳脉也，以三阳之动也，人<br>迎一盛少阳，二盛太阳，三盛阳明，入阴也。夫阳入于阴，故病在头与腹，乃<br><月真>胀而头痛也。帝曰：善。<br>○刺腰痛篇第四十一<br>足太阳脉令人腰痛，引项脊尻背如重状，刺其郄中。太阳正经出血，春无见<br>血。<br>少阳令人腰痛，如以针刺其皮中，循循然不可以俯仰，不可以顾，刺少阳成<br>骨之端出血，成骨在膝外廉之骨独起者，夏无见血。<br>阳明令人腰痛，不可以顾，顾如有见者，善悲，刺阳明于<骨行>前三痏，上<br>下和之出血，秋无见血。<br>足少阴令人腰痛，痛引脊内廉，刺少阴于内踝上二痏，春无见血，出血太多，<br>不可复也。<br>厥阴之脉令人腰痛，腰中如张弓弩弦，刺厥阴之脉，在腨踵鱼腹之外，循<br>之累累然，乃刺之，其病令人善言默默然不慧，刺之三痏。<br>解脉令人腰痛，痛引肩，目<imgheight=32width=32border=0src=/bzk/Z136.bmp>々然，时遗溲，刺解脉，在膝筋肉分间郄外<br>廉之横脉出血，血变而止。<br>解脉令人腰痛如引带，常如折腰状，善恐，刺解脉，在郄中结络如黍米，刺<br>之血射以黑，见赤血而已。<br>同阴之脉，令人腰痛，痛如小锤居其中，怫然肿，刺同阴之脉，在外踝上绝<br>骨之端，为三痏。<br>阳维之脉令人腰痛，痛上怫然肿，刺阳维之脉，脉与太阳合腨下间，去地<br>一尺所。<br>衡络之脉令人腰痛，不可以俯仰，仰则恐仆，得之举重伤腰，衡络绝，恶血<br>归之，刺之在郄阳筋之间，上郄数寸，横居为二痏出血。<br>会阴之脉令人腰痛，痛上漯漯然汗出，汗干令人欲饮，饮已欲走，刺直阳之<br>脉上三痏，在跷上郄下五寸横居，视其盛者出血。<br>飞阳之脉令人腰痛，痛上拂拂然，甚则悲以恐，刺飞阳之脉，在内踝上五寸，<br>少阴之前，与阴维之会。<br>昌阳之脉令人腰痛，痛引膺，目<imgheight=32width=32border=0src=/bzk/Z136.bmp>々然，甚则反折，舌卷不能言，刺内筋<br>为二痏，在内踝上大筋前太阴后，上踝二寸所。<br>散脉令人腰痛而热，热甚生烦，腰下如有横木居其中，甚则遗溲，刺散脉，<br>在膝前骨肉分间，络外廉束脉为三痏。<br>肉里之脉令人腰痛，不可以咳，咳则筋缩急，刺肉里之脉为二痏，在太阳之<br>外，少阳绝骨之后。<br>腰痛侠脊而痛至头几几然，目<imgheight=32width=32border=0src=/bzk/Z136.bmp>々欲僵仆，刺足太阳郄中出血。<br>腰痛上寒，刺足太阳阳明；上热，刺足厥阴；不可以俯仰，刺足少阳；中热<br>而喘，刺足少阴，刺郄中出血。<br>腰痛，上寒不可顾，刺足阳明；上热，刺足太阴；中热而喘，刺足少阴。大<br>便难，刺足少阴。少腹满，刺足厥阴。如折不可以俯仰，不可举，刺足太阳。引<br>脊内廉，刺足少阴。<br>腰痛引少腹控眇，不可以仰，刺腰尻交者，两踝胂上，以月生死为痏数，发<br>针立已，左取右，右取左。<br><hr>
