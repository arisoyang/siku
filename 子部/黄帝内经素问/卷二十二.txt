<h4>《子部·黄帝内经素问·卷二十二》<b class="x">作者：黄帝</b></h4>
<br>○至真要大论篇第七十四<br>黄帝问曰：五气交合，盈虚更作，余知之矣。六气分治，司天地者，其至何<br>如？岐伯再拜对曰：明乎哉问也！天地之大纪，人神之通应也。帝曰：愿闻上合<br>昭昭，下合冥冥奈何？岐伯曰：此道之所主，工之所疑也。帝曰：愿闻其道也。<br>岐伯曰：厥阴司天，其化以风；少阴司天，其化以热；太阴司天，其化以湿；少<br>阳司天，其化以火；阳阴司天，其化以燥；太阳司天，其化以寒。以所临藏位，<br>命其病者也。帝曰：地化奈何？岐伯曰：司天同候，间气皆然。帝曰：间气何谓？<br>岐伯曰：司左右者，是谓间气也。帝曰：何以异之？岐伯曰：主岁者纪岁，间气<br>者纪步也。<br>帝曰：善。岁主奈何？岐伯曰：厥阴司天为风化，在泉为酸化，司气为苍化，<br>间气为动化。少阴司天为热化，在泉为苦化，不司气化，居气为灼化。太阴司天<br>为湿化，在泉为甘化，司气为黅化，间气为柔化。少阳司天为火化，在泉为<br>苦化，司气为丹化，间气为明化。阳明司天为燥化，在泉为辛化，司气为素化，<br>间气为清化。太阳司天为寒化，在泉为咸化，司气为玄化，间气为藏化。故治病<br>者，必明六化分治，五味五色所生，五藏所宜，乃可以言盈虚病生之绪也。<br>帝曰：厥阴在泉而酸化先，余知之矣。风化之行也何如？岐伯曰：风行于地，<br>所谓本也，余气同法。本乎天者，天之气也，本乎地者，地之气也，天地合气，<br>六节分而万物化生矣。故曰：谨候气宜，无失病机。此之谓也。帝曰：其主病何<br>如？岐伯曰：司岁备物，则无遗主矣。帝曰：先岁物何也？岐伯曰：天地之专精<br>也。帝曰：司气者何如？岐伯曰：司气者主岁同，然有余不足也。帝曰：非司岁<br>物何谓也？岐伯曰：散也，故质同而异等也，气味有薄厚，性用有躁静，治保有<br>多少，力化有浅深，此之谓也。<br>帝曰：岁主藏害何谓？岐伯曰：以所不胜命之，则其要也。帝曰：治之奈何？<br>岐伯曰：上淫于下，所胜平之，外淫于内，所胜治之。帝曰：善。平气何如？岐<br>伯曰：谨察阴阳所在而调之，以平为期，正者正治，反者反治。<br>帝曰：夫子言察阴阳所在而调之，论言人迎与寸口相应，若引绳小大齐等，<br>命曰平。阴之所在寸口何如？岐伯曰：视岁南北，可知之矣。帝曰：愿卒闻之。<br>岐伯曰：北政之岁，少阴在泉，则寸口不应；厥阴在泉，则右不应；太阴在泉，<br>则左不应。南政之岁，少阴司天，则寸口不应；厥阴司天，则右不应；太阴司天，<br>则左不应。诸不应者，反其诊则见矣。帝曰：尺候何如？岐伯曰：北政之岁，三<br>阴在下，则寸不应；三阴在上，则尺不应。南政之岁，三阴在天，则寸不应；三<br>阴在泉，则尺不应。左右同。故曰：知其要者，一言而终，不知其要，流散无穷。<br>此之谓也。<br>帝曰：善。天地之气，内淫而病何如？岐伯曰：岁厥阴在泉，风淫所胜，则<br>地气不明，平野昧，草乃早秀。民病洒洒振寒，善伸数欠，心痛支满，两胁里急，<br>饮食不下，鬲咽不通，食则呕，腹胀善噫，得后与气，则快然如衰，身体皆重。<br>岁少阴在泉，热淫所胜，则焰浮川泽，阴处反明。民病腹中常鸣，气上冲胸，喘，<br>不能久立，寒热皮肤痛，目瞑齿痛<出页>肿，恶寒发热如疟，少腹中痛腹大，蛰<br>虫不藏。岁太阴在泉，草乃早荣，湿淫所胜，则埃昏岩谷，黄反见黑，至阴之交。<br>民病饮积，心痛，耳聋浑浑焞々，嗌肿喉痹，阴病血见，少腹痛肿，不得小便，<br>病冲头痛，目似脱，项似拔，腰似折，髀不可以回，腘如结，腨如别。岁少阳<br>在泉，火淫所胜，则焰明郊野，寒热更至。民病注泄赤白，少腹痛溺赤，甚则血<br>便。少阴同候。岁阳明在泉，燥淫所胜，则霿雾清瞑。民病喜呕，呕有苦，善大<br>息，心胁痛不能反侧，甚则嗌干而尘，身无膏泽，足外反热。岁太阳在泉，寒淫<br>所胜，则凝肃惨慄。民病少腹控睾，引腰脊，上冲心痛，血见，嗌痛颔肿。<br>帝曰：善。治之奈何？岐伯曰：诸气在泉，风淫于内，治以辛凉，佐以苦，<br>以甘缓之，以辛散之。热淫于内，治以咸寒，佐以甘苦，以酸收之，以苦发之。<br>湿淫于内，治以苦热，佐以酸淡，以苦燥之，以淡泄之。火淫于内，治以咸冷，<br>佐以苦辛，以酸收之，以苦发之。燥淫于内，治以苦温，佐以甘辛，以苦下之。<br>寒淫于内，治以甘热，佐以苦辛，以咸泻之，以辛润之，以苦坚之。<br>帝曰：善。天气之变何如？岐伯曰：厥阴司天，风淫所胜，则太虚埃昏，云<br>物以扰，寒生春气，流水不冰。民病胃脘当心而痛，上支两胁，鬲咽不通，饮食<br>不下，舌本强，食则呕，冷泄腹胀，溏泄瘕水闭，蛰虫不去，病本于脾。冲阳绝，<br>死不治。少阴司天，热淫所胜，忄弗热至，火行其政。民病胸中烦热，嗌干，右<br>胠满，皮肤痛，寒热咳喘，大雨且至，唾血血泄，鼽衄嚏呕，溺色变，甚则疮<br>疡胕肿，肩背臂臑及缺盆中痛，心痛肺<月真>，腹大满，膨膨而喘咳，病本于肺。<br>尺泽绝，死不治。太阴司天，湿淫所胜，则沉阴且布，雨变枯槁，胕肿骨痛阴<br>痹，阴痹者按之不得，腰脊头项痛，时眩，大便难，阴气不用，饥不欲食，咳唾<br>则有血，心如悬，病本干肾。太溪绝，死不治。少阳司天，火淫所胜，则温气流<br>行，金政不平。民病头痛，发热恶寒而疟，热上皮肤痛，色变黄赤，传而为水，<br>身面胕肿，腹满仰息，泄注赤白，疮疡咳唾血，烦心胸中热，甚则鼽衄，病本<br>于肺。天府绝，死不治。阳明司天，燥淫所胜，则木乃晚荣，草乃晚生，筋骨内<br>变，民病左胠胁痛，寒清于中，感而疟，大凉革候，咳，腹中鸣，注泄鹜溏，<br>名木敛生菀于下，草焦上首，心胁暴痛，不可反侧，嗌干而面尘腰痛，丈夫<imgheight=32width=32border=0src=/bzk/Z100.bmp>疝，<br>妇人少腹痛，目眜眦，疡疮痤痈，蛰虫来见，病本于肝。太冲绝，死不治。太<br>阳司天，寒淫所胜，则寒气反至，水且冰，血变于中，发为痈疡，民病厥心痛，<br>呕血血泄鼽衄，善悲时眩仆。运火炎烈，雨暴乃雹，胸腹满，手热肘挛掖肿，心<br>澹澹大动，胸胁胃脘不安，面赤目黄，善噫嗌干，甚则色炲，渴而欲饮，病本<br>于心。神门绝，死不治。所谓动气，知其藏也。<br>帝曰：善。治之奈何？岐伯曰：司天之气，风淫所胜，平以辛凉，佐以苦甘，<br>以甘缓之，以酸泻之。热淫所胜，平以咸寒，佐以苦甘，以酸收之。湿淫所胜，<br>平以苦热，佐以酸辛，以苦燥之，以淡泄之。湿上甚而热，治以苦温，佐以甘辛，<br>以汗为故而止。火淫所胜，平以酸冷，佐以苦甘，以酸收之，以苦发之，以酸复<br>之，热淫同。燥淫所胜，平以苦湿，佐以酸辛，以苦下之。寒淫所胜，平以辛热，<br>佐以甘苦，以咸泻之。<br>帝曰：善。邪气反胜，治之奈何？岐伯曰：风司于地，清反胜之，治以酸温，<br>佐以苦甘，以辛平之。热司于地，寒反胜之，治以甘热，佐以苦辛，以咸平之。<br>湿司于地，热反胜之，治以苦冷，佐以咸甘，以苦平之。火司于地，寒反胜之，<br>治以甘热，佐以苦辛，以咸平之。燥司于地，热反胜之，治以平寒，佐以苦甘，<br>以酸平之，以和为利。寒司于地，热反胜之，治以咸冷，佐以甘辛，以苦平之。<br>帝曰：其司天邪胜何如？岐伯曰：风化于天，清反胜之，治以酸温，佐以甘<br>苦。热化于天，寒反胜之，治以甘温，佐以苦酸辛。湿化于天，热反胜之，治以<br>苦寒，佐以苦酸。火化于天，寒反胜之，治以甘热，佐以苦辛。燥化于天，热反<br>胜之，治以辛寒，佐以苦甘。寒化于天，热反胜之，治以咸冷，佐以苦辛。<br>帝曰：六气相胜奈何？岐伯曰：厥阴之胜，耳鸣头眩，愦愦欲吐，胃鬲如寒，<br>大风数举，倮虫不滋，胠胁气并，化而为热，小便黄赤，胃脘当心而痛，上支<br>两胁，肠鸣飧泄，少腹痛，注下赤白，甚则呕吐，鬲咽不通。少阴之胜，心下热<br>善饥，脐下反动，气游三焦。炎暑至，木乃津，草乃萎，呕逆躁烦，腹满痛溏泄，<br>传为赤沃。太阴之胜，火气内郁，疮疡于中，流散于外，病在胠胁，甚则心痛<br>热格，头痛喉痹项强，独胜则湿气内郁，寒迫下焦，痛留顶，互引眉间，胃满。<br>雨数至，燥化乃见，少腹满，腰脽重强，内不便，善注泄，足下温，头重足胫<br>胕肿，饮发于中，胕肿于上。少阳之胜，热客于胃，烦心心痛，目赤欲呕，<br>呕酸善饥，耳痛溺赤，善惊谵妄，暴热消烁，草萎水涸，介虫乃屈，少腹痛，下<br>沃赤白。阳明之胜，清发于中，左胠胁痛溏泄，内为嗌塞，外发<imgheight=32width=32border=0src=/bzk/Z100.bmp>疝，大凉肃<br>杀，华英改容，毛虫乃殃，胸中不便，嗌塞而咳。太阳之胜，凝凓且至，非时<br>水冰，羽乃后化，痔疟发，寒厥入胃，则内生心痛，阴中乃疡，隐曲不利，互引<br>阴股，筋肉拘苛，血脉凝泣，络满色变，或为血泄，皮肤否肿，腹满食减，热反<br>上行，头项囟顶脑户中痛，目如脱，寒入下焦，传为濡泻。<br>帝曰：治之奈何？岐伯曰：厥阴之胜，治以甘清，佐以苦辛，以酸泻之。少<br>阴之胜，治以辛寒，佐以苦咸，以甘泻之。太阴之胜，治以咸热，佐以辛甘，以<br>苦泻之。少阳之胜，治以辛寒，佐以甘咸，以甘泻之。阳明之胜，治以酸温，佐<br>以辛甘，以苦泄之。太阳之胜，治以甘热，佐以辛酸，以咸泻之。<br>帝曰：六气之复何如？岐伯曰：悉乎哉问也！厥阴之复，少腹坚满，里急暴<br>痛，偃木飞沙，倮虫不荣，厥心痛，汗发呕吐，饮食不入，入而复出，筋骨掉眩<br>清厥，其则入脾，食痹而吐。冲阳绝，死不治。少阴之复，燠热内作，烦躁鼽嚏，<br>少腹绞痛，火见燔焫，嗌燥，分注时止，气动于左，上行于右，咳，皮肤痛，<br>暴喑心痛，郁冒不知人，乃洒淅恶寒，振慄谵妄，寒已而热，渴而欲饮，少气<br>骨痿，隔肠不便，外为浮肿哕噫。赤气后化，流水不冰，热气大行，介虫不复，<br>病疿胗疮疡，痈疽痤痔，甚则入肺，咳而鼻渊。天府绝，死不治。太阴之复，<br>湿变乃举，体重中满，食饮不化，阴气上厥，胸中不便，饮发于中，咳喘有声。<br>大雨时行，鳞见于陆，头项痛重，而掉瘛尤甚，呕而密默，唾吐清液，甚则入肾，<br>窍泻无度。太溪绝，死不治。少阳之复，大热将至，枯燥燔爇，介虫乃耗，惊瘛<br>咳衄，心热烦躁，便数憎风，厥气上行，面如浮埃，目乃<imgheight=32width=32border=0src=/bzk/Z102.bmp>瘛，火气内发，上为<br>口糜呕逆，血溢血泄，发而为疟，恶寒鼓慄，寒极反热，嗌络焦槁，渴引水浆，<br>色变黄赤，少气脉萎，化而为水，传为胕肿，甚则入肺，咳而血泄。尺泽绝，<br>死不治。阳明之复，清气大举，森木苍干，毛虫乃厉，病生胠胁，气归于左，<br>善太息，甚则心痛否满，腹胀而泄，呕苦咳哕烦心，病在鬲中头痛。甚则入肝，<br>惊骇筋挛。太冲绝，死不治。太阳之复，厥气上行，水凝雨冰，羽虫乃死，心胃<br>生寒，胸膈不利，心痛否满，头痛善悲，时眩仆，食减，腰脽反痛，屈伸不便，<br>地裂冰坚，阳光不治，少腹控睾，引腰脊，上冲心，唾出清水，及为哕噫，甚则<br>入心，善忘善悲。神门绝，死不治。<br>帝曰：善。治之奈何？岐伯曰：厥阴之复，治以酸寒，佐以甘辛，以酸泻之，<br>以甘缓之。少阴之复，治以咸寒，佐以苦辛，以甘泻之，以酸收之，辛苦发之，<br>以咸软之。太阴之复，治以苦热，佐以酸辛，以苦泻之，燥之，泄之。少阳之复，<br>治以咸冷，佐以苦辛，以咸软之，以酸收之，辛苦发之。发不远热，无犯温凉，<br>少阴同法。阳明之复，治以辛温，佐以苦甘，以苦泄之，以苦下之，以酸补之。<br>太阳之复，治以咸热，佐以甘辛，以苦坚之。治诸胜复，寒者热之，热者寒之，<br>温者清之，清者温之，散者收之，抑者散之，燥者润之，急者缓之，坚者软之，<br>脆者坚之，衰者补之，强者泻之，各安其气，必清必静，则病气衰去，归其所宗，<br>此治之大体也。<br>帝曰：善。气之上下何谓也？岐伯曰：身半以上，其气三矣，天之分也，天<br>气主之。身半以下，其气三矣，地之分也，地气主之。以名命气，以气命处，而<br>言其病。半，所谓天枢也。故上胜而下俱病者，以地名之。下胜而上俱病者，以<br>天名之。所谓胜至，报气屈伏而未发也。复至则不以天地异名，皆如复气为法也。<br>帝曰：胜复之动，时有常乎？气有必乎？岐伯曰：时有常位，而气无必也。<br>帝曰：愿闻其道也。岐伯曰：初气终三气，天气主之，胜之常也。四气尽终气，<br>地气主之，复之常也。有胜则复，无胜则否。帝曰：善。复已而胜何如？岐伯曰：<br>胜至则复，无常数也，衰乃止耳。复已而胜，不复则害，此伤生也。帝曰：复而<br>反病何也？岐伯曰：居非其位，不相得也。大复其胜则主胜之，故反病也。所谓<br>火燥热也。帝曰：治之何如？岐伯曰：夫气之胜也，微者随之，甚者制之。气之<br>复也，和者平之，暴者夺之。皆随胜气，安其屈伏，无问其数，以平为期，此其<br>道也。<br>帝曰：善。客主之胜复奈何？岐伯曰：客主之气，胜而无复也。帝曰：其逆<br>从何如？岐伯曰：主胜逆，客胜从，天之道也。帝曰：其生病何如？岐伯曰：厥<br>阴司天，客胜则耳鸣掉眩，甚则咳；主胜则胸胁痛，舌难以言。少阴司天，客胜<br>则鼽嚏颈项强，肩背瞀热，头痛少气，发热耳聋目瞑，甚则胕肿血溢，疮疡咳<br>喘；主胜则心热烦躁，甚则胁痛支满。太阴司天，客胜则首面胕肿，呼吸气喘；<br>主胜则胸腹满，食已而瞀。少阳司天，客胜则丹胗外发，及为丹<火票>疮疡，呕逆<br>喉痹，头痛嗌肿，耳聋血溢，内为瘛疭；主胜则胸满咳仰息，甚而有血，手热。<br>阳明司天，清复内余，则咳衄嗌塞，心鬲中热，咳不止而白血出者死。太阳司天，<br>客胜则胸中不利，出清涕，感寒则咳；主胜则喉嗌中鸣。<br>厥阴在泉，客胜则大关节不利，内为痉强拘瘛，外为不便；主胜则筋骨繇并，<br>腰腹时痛。少阴在泉，客胜则腰痛，尻股膝髀腨<骨行>足病，瞀热以酸，胕<br>肿不能久立，溲便变；主胜则厥气上行，心痛发热，鬲中，众痹皆作，发于胠<br>胁，魄汗不藏，四逆而起。太阴在泉，客胜则足痿下重，便溲不时，湿客下焦，<br>发而濡泻，及为肿隐曲之疾；主胜则寒气逆满，食饮不下，甚则为疝。少阳在泉，<br>客胜则腰腹痛而反恶寒，甚则下白溺白；主胜则热反上行而客于心，心痛发热，<br>格中而呕。少阴同候。阳明在泉，客胜则清气动下，少腹坚满而数便泻；主胜则<br>腰重腹痛，少腹生寒，下为鹜溏，则寒厥于肠，上冲胸中，甚则喘不能久立。太<br>阳在泉，寒复内余，则腰尻痛，屈伸不利，股胫足膝中痛。<br>帝曰：善。治之奈何？岐伯曰：高者抑之，下者举之，有余折之，不足补之，<br>佐以所利，和以所宜，必安其主客，适其寒温，同者逆之，异者从之。帝曰：治<br>寒以热，治热以寒，气相得者逆之，不相得者从之，余以知之矣。其于正味何如？<br>岐伯曰：木位之主，其泻以酸，其补以辛。火位之主，其泻以甘，其补以咸。土<br>位之主，其泻以苦，其补以甘。金位之主，其泻以辛，其补以酸。水位之主，其<br>泻以咸，其补以苦。厥阴之客，以辛补之，以酸泻之，以甘缓之。少阴之客，以<br>咸补之，以甘泻之，以咸收之。太阴之客，以甘补之，以苦泻之，以甘缓之。少<br>阳之客，以咸补之，以甘泻之，以咸软之。阳明之客，以酸补之，以辛泻之，以<br>苦泄之。太阳之客，以苦补之，以咸泻之，以苦坚之，以辛润之。开发腠理，致<br>津液通气也。<br>帝曰：善。愿闻阴阳之三也何谓？岐伯曰：气有多少，异用也。帝曰：阳明<br>何谓也？岐伯曰：两阳合明也。帝曰：厥阴何也？岐伯曰：两阴交尽也。<br>帝曰：气有多少，病有盛衰，治有缓急，方有大小，愿闻其约奈何？岐伯曰：<br>气有高下，病有远近，证有中外，治有轻重，适其至所为故也。《大要》曰：君<br>一臣二，奇之制也；君二臣四，偶之制也；君二臣三，奇之制也；君二臣六，偶<br>之制也。故曰：近者奇之，远者偶之，汗者不以奇，下者不以偶，补上治上制以<br>缓，补下治下制以急，急则气味厚，缓则气味薄，适其至所，此之谓也。病所远<br>而中道气味之者，食而过之，无越其制度也。是故平气之道，近而奇偶，制小其<br>服也。远而奇偶，制大其服也。大则数少，小则数多。多则九之，少则二之。奇<br>之不去则偶之，是谓重方。偶之不去，则反佐以取之，所谓寒热温凉，反从其病<br>也。<br>帝曰：善。病生于本，余知之矣。生于标者，治之奈何？岐伯曰：病反其本，<br>得标之病，治反其本，得标之方。帝曰：善。六气之胜，何以候之？岐伯曰：乘<br>其至也，清气大来，燥之胜也，风木受邪，肝病生焉。热气大来，火之胜也，金<br>燥受邪，肺病生焉。寒气大来，水之胜也，火热受邪，心病生焉。湿气大来，土<br>之胜也，寒水受邪，肾病生焉。风气大来，木之胜也，土湿受邪，脾病生焉。所<br>谓感邪而生病也。乘年之虚，则邪甚也。失时之和，亦邪甚也。遇月之空，亦邪<br>甚也。重感于邪，则病危矣。有胜之气，其必来复也。<br>帝曰：其脉至何如？岐伯曰：厥阴之至其脉弦，少阴之至其脉钩，太阴之至<br>其脉沉，少阳之至大而浮，阳明之至短而涩，太阳之至大而长。至而和则平，至<br>而甚则病，至而反者病，至而不至者病，未至而至者病，阴阳易者危。<br>帝曰：六气标本，所从不同奈何？岐伯曰：气有从本者，有从标本者，有不<br>从标本者也。帝曰：愿卒闻之。岐伯曰：少阳太阴从本，少阴太阳从本从标，阳<br>明厥阴，不从标本从乎中也。故从本者化生于本，从标本者有标本之化，从中者<br>以中气为化也。帝曰：脉从而病反者，其诊何如？岐伯曰：脉至而从，按之不鼓，<br>诸阳皆然。帝曰：诸阴之反，其脉何如？岐伯曰：脉至而从，按之鼓甚而盛也，<br>是故百病之起，有生于本者，有生于标者，有生于中气者，有取本而得者，有取<br>标而得者，有取中气而得者，有取标本而得者，有逆取而得者，有从取而得者。<br>逆，正顺也。若顺，逆也。故曰：知标与本，用之不殆，明知逆顺，正行无问。<br>此之谓也。不知是者，不足以言诊，足以乱经。故《大要》曰：粗工嘻嘻，以为<br>可知，言热未已，寒病复始，同气异形，迷诊乱经。此之谓也。夫标本之道，要<br>而博，小而大，可以言一而知百病之害，言标与本，易而勿损，察本与标，气可<br>令调，明知胜复，为万民式，天之道毕矣。<br>帝曰：胜复之变，早晏何如？岐伯曰：夫所胜者，胜至已病，病已愠愠，而<br>复已萌也。夫所复者，胜尽而起，得位而甚。胜有微甚，复有少多，胜和而和，<br>胜虚而虚，天之常也。帝曰：胜复之作，动不当位，或后时而至，其故何也？岐<br>伯曰：夫气之生，与其化衰盛异也。寒暑温凉盛衰之用，其在四维。故阳之动，<br>始于温，盛于暑；阴之动，始于清，盛于寒。春夏秋冬，各差其分。故《大要》<br>曰：彼春之暖，为夏之暑，彼秋之忿，为冬之怒，谨按四维，斥候皆归，其终可<br>见，其始可知。此之谓也。<br>帝曰：差有数乎？岐伯曰：又凡三十度也。帝曰：其脉应皆何如？岐伯曰：<br>差同正法，待时而去也。《脉要》曰：春不沉，夏不弦，冬不涩，秋不数，是谓<br>四塞。沉甚曰病，弦甚曰病，涩甚曰病，数甚曰病，参见曰病，复见曰病，未去<br>而去曰病，去而不去曰病，反者死。故曰：气之相守司也，如权衡之不得相失也。<br>夫阴阳之气，清静则生化治，动则苛疾起，此之谓也。<br>帝曰：幽明何如？岐伯曰：两阴交尽故曰幽，两阳合明故曰明，幽明之配，<br>寒暑之异也。帝曰：分至何如？岐伯曰：气至之谓至，气分之谓分，至则气同，<br>分则气异，所谓天地之正纪也。帝曰：夫子言春秋气始于前，冬夏气始于后，余<br>已知之矣。然六气往复，主岁不常也，其补泻奈何？岐伯曰：上下所主，随其攸<br>利，正其味，则其要也，左右同法。《大要》曰：少阳之主，先甘后咸；阳明之<br>主，先辛后酸；太阳之主，先咸后苦；厥阴之主，先酸后辛；少阴之主，先甘后<br>咸；太阴之主，先苦后甘。佐以所利，资以所生，是谓得气。<br>帝曰：善。夫百病之生也，皆生于风寒暑湿燥火，以之化之变也。经言盛者<br>泻之，虚者补之，余锡以方士，而方士用之尚未能十全，余欲令要道必行，桴鼓<br>相应，犹拔刺雪污，工巧神圣，可得闻乎？岐伯曰：审察病机，无失气宜，此之<br>谓也。帝曰：愿闻病机何如？岐伯曰：诸风掉眩，皆属于肝。诸寒收引，皆属于<br>肾。诸气膹郁，皆属于肺。诸湿肿满，皆属于脾。诸热瞀瘛，皆属于火。诸痛<br>痒疮，皆属于心。诸厥固泄，皆属于下。诸痿喘呕，皆属于上。诸禁鼓慄，如<br>丧神守，皆属于火。诸痉项强，皆属于湿。诸逆冲上，皆属于火。诸胀腹大，皆<br>属于热。诸躁狂越，皆属于火。诸暴强直，皆属于风。诸病有声，鼓之如鼓，皆<br>属于热。诸病胕肿，疼酸惊骇，皆属于火。诸转反戾，水液浑浊，皆属于热。<br>诸病水液，澄彻清冷，皆属于寒。诸呕吐酸，暴注下迫，皆属于热。故《大要》<br>曰：谨守病机，各司其属，有者求之，无者求之，盛者责之，虚者责之，必先五<br>胜，疏其血气，令其调达，而致和平。此之谓也。<br>帝曰：善。五味阴阳之用何如？岐伯曰：辛甘发散为阳，酸苦涌泄为阴，咸<br>味涌泄为阴，淡味渗泄为阳。六者或收或散，或缓或急，或燥或润，或软或坚，<br>以所利而行之，调其气使其平也。<br>帝曰：非调气而得者，治之奈何？有毒无毒，何先何后？愿闻其道。岐伯曰：<br>有毒无毒，所治为主，适大小为制也。帝曰：请言其制。岐伯曰：君一臣二，制<br>之小也；君一臣三佐五，制之中也；君一臣三佐九，制之大也。寒者热之，热者<br>寒之，微者逆之，甚者从之，坚者削之，客者除之，劳者温之，结者散之，留者<br>攻之，燥者濡之，急者缓之，散者收之，损者温之，逸者行之，惊者平之，上之<br>下之，摩之浴之，薄之劫之，开之发之，适事为故。帝曰：何谓逆从？岐伯曰：<br>逆者正治，从者反治，从少从多，观其事也。帝曰：反治何谓？岐伯曰：热因寒<br>用，寒因热用，塞因塞用，通因通用，必伏其所主，而先其所因，其始则同，其<br>终则异，可使破积，可使溃坚，可使气和，可使必已。<br>帝曰：善。气调而得者何如？岐伯曰：逆之从之，逆而从之，从而逆之，疏<br>气令调，则其道也。<br>帝曰：善。病之中外何如？岐伯曰：从内之外者，调其内；从外之内者，治<br>其外；从内之外而盛于外者，先调其内而后治其外；从外之内而盛于内者，先治<br>其外而后调其内；中外不相及，则治主病。<br>帝曰：善。火热复，恶寒发热，有如疟状，或一日发，或间数日发，其故何<br>也？岐伯曰：胜复之气，会遇之时，有多少也。阴气多而阳气少，则其发日远；<br>阳气多而阴气少，则其发日近。此胜复相薄，盛衰之节，疟亦同法。<br>帝曰：论言治寒以热，治热以寒，而方士不能废绳墨而更其道也。有病热者，<br>寒之而热，有病寒者，热之而寒，二者皆在，新病复起，奈何治？岐伯曰：诸寒<br>之而热者取之阴，热之而寒者取之阳，所谓求其属也。<br>帝曰：善。服寒而反热，服热而反寒，其故何也？岐伯曰：治其王气，是以<br>反也。帝曰：不治王而然者何也：岐伯曰：悉乎哉问也！不治五味属也。夫五味<br>入胃，各归所喜，故酸先入肝，苦先入心，甘先入脾，辛先入肺，咸先入肾，久<br>而增气，物化之常也。气增而久，夭之由也。<br>帝曰：善。方制君臣何谓也？岐伯曰：主病之谓君，佐君之谓臣，应臣之谓<br>使，非上下三品之谓也。帝曰：三品何谓？岐伯曰：所以明善恶之殊贯也。<br>帝曰：善。病之中外何如？岐伯曰：调气之方，必别阴阳，定其中外，各守<br>其乡，内者内治，外者外治，微者调之，其次平之，盛者夺之，汗之下之，寒热<br>温凉，衰之以属，随其攸利，谨道如法，万举万全，气血正平，长有天命。帝曰：<br>善。<br><hr>
