<h4>《子部·黄帝内经素问·卷二十一》<b class="x">作者：黄帝</b></h4>
<br>○六元正纪大论篇第七十一<br>黄帝问曰：六化六变，胜复淫治，甘苦辛咸酸淡先后，余知之矣。夫五运之<br>化，或从五气，或逆天气，或从天气而逆地气，或从地气而逆天气，或相得，或<br>不相得，余未能明其事，欲通天之纪，从地之理，和其运，调其化，使上下合德，<br>无相夺伦，天地升降，不失其宜，五运宣行，勿乖其政，调之正味，从逆奈何？<br>岐伯稽首再拜对曰：昭乎哉问也，此天地之纲纪，变化之渊源，非圣帝孰能穷其<br>至理欤！臣虽不敏，请陈其道，令终不灭，久而不易。帝曰：愿夫子推而次之，<br>从其类序，分其部主，别其宗司，昭其气数，明其正化，可得闻乎？岐伯曰：先<br>立其年以明其气，金木水火土运行之数，寒暑燥湿风火临御之化，则天道可见，<br>民气可调，阴阳卷舒，近而无惑，数之可数者，请遂言之。<br>帝曰：太阳之政奈何？岐伯曰：辰戌之纪也。<br>太阳太角太阴壬辰壬戌其运风，其化鸣紊启拆，其变振拉摧拔，<br>其病眩掉目暝。<br>太角（初正）少徵太宫少商太羽（终）<br>太阳太徵太阴戊辰戊戌同正徵。其运热，其化暄暑郁燠，其变炎烈<br>沸腾，其病热郁。<br>太徵少宫太商少羽（终）少角（初）<br>太阳太宫太阴甲辰岁会（同天符）甲戌岁会（同天符）其运阴埃，<br>其化柔润重泽，其变震惊飘骤，其病湿下重。<br>太宫少商太羽（终）太角（初）少徵<br>太阳太商太阴庚辰庚戌其运凉，其化雾露萧飋，其变肃杀雕<br>零，其病燥背瞀胸满。<br>太商少羽（终）少角（初）太徵少宫<br>太阳太羽太阴丙辰天符丙戌天符其运寒，其化凝惨凓冽，其变<br>冰雪霜雹，其病大寒留于溪谷。<br>太羽（终）太角（初）少徵太宫少商<br>凡此太阳司天之政，气化运行先天，天气肃，地气静，寒临太虚，阳气不令，<br>水土合德，上应辰星镇星。其谷玄黅，其政肃，其令徐。寒政大举，泽无阳<br>焰，则火发待时。少阳中治，时雨乃涯，止极雨散，还于太阴，云朝北极，湿化<br>乃布，泽流万物，寒敷于上，雷动于下，寒湿之气，持于气交。民病寒湿发，肌<br>肉萎，足痿不收，濡泻血溢。初之气，地气迁，气乃大温，草乃早荣，民乃厉，<br>温病乃作，身热头痛呕吐，肌腠疮疡。二之气，大凉反至，民乃惨，草乃遇寒，<br>火气遂抑，民病气郁中满，寒乃始。三之气，天政布，寒气行，雨乃降。民病寒，<br>反热中，痈疽注下，心热瞀闷，不治者死。四之气，风湿交争，风化为雨，乃长<br>乃化乃成。民病大热少气，肌肉萎足痿，注下赤白。五之气，阳复化，草乃长乃<br>化乃成，民乃舒。终之气，地气正，湿令行，阴凝太虚，埃昏郊野，民乃惨凄，<br>寒风以至，反者孕乃死。故岁宜苦以燥之温之，必折其郁气，先资其化源，抑其<br>运气，扶其不胜，无使暴过而生其疾，食岁谷以全其真，避虚邪以安其正。适气<br>同异，多少制之，同寒湿者燥热化，异寒湿者燥湿化。故同者多之，异者少之。<br>用寒远寒，用凉远凉，用温远温，用热远热，食宜同法。有假者反常，反是者病，<br>所谓时也。<br>帝曰：善。阳明之政奈何？岐伯曰：卯酉之纪也。<br>阳明少角少阴清热胜复同，同正商。丁卯岁会丁酉其运风清热。<br>少角（初正）太徵少宫太商少羽（终）<br>阳明少徵少阴寒雨胜复同，同正商。癸卯（同岁会）癸酉（同岁会）<br>其运热寒雨。<br>少徵太宫少商太羽（终）太角（初）<br>阳明少宫少阴风凉胜复同。己卯己酉其运雨风凉。<br>少宫太商少羽（终）少角（初）太徵<br>阳明少商少阴热寒胜复同，同正商。乙卯天符乙酉岁会，太一天符。<br>其运凉热寒。<br>少商太羽（终）太角（初）太徵太宫<br>阳明少羽少阴雨风胜复同，同少宫。辛卯辛酉其运寒雨风。<br>少羽（终）少角（初）太徵少宫太商<br>凡此阳明司天之政，气化运行后天，天气急，地气明，阳专其令，炎暑大行，<br>物燥以坚，淳风乃治，风燥横运，流于气交，多阳少阴，云趋雨府，湿化乃敷。<br>燥极而泽，其谷白丹，间谷命太者，其耗白甲品羽，金火合德，上应太白荧惑。<br>其政切，其令暴，蛰虫乃见，流水不冰。民病咳嗌塞，寒热发，暴振凓癃閟，<br>清先而劲，毛虫乃死，热后而暴，介虫乃殃，其发躁，胜复之作，扰而大乱，清<br>热之气，持于气交。初之气，地气迁，阴始凝，气始肃，水乃冰，寒雨化。其病<br>中热胀，面目浮肿，善眠，鼽衄嚏欠呕，小便黄赤，甚则淋。二之气，阳乃布，<br>民乃舒，物乃生荣。厉大至，民善暴死。三之气，天政布，凉乃行，燥热交合，<br>燥极而泽，民病寒热。四之气，寒雨降。病暴仆，振栗谵妄，少气嗌干引饮，及<br>为心痛、痈肿、疮疡、疟寒之疾，骨痿血便。五之气，春令反行，草乃生荣，民<br>气和。终之气，阳气布，候反温，蛰虫来见，流水不冰，民乃康平，其病温。故<br>食岁谷以安其气，食间谷以去其邪，岁宜以咸、以苦、以辛，汗之、清之、散之，<br>安其运气，无使受邪，折其郁气，资其化源。以寒热轻重少多其制，同热者多天<br>化，同清者多地化。用凉远凉，用热远热，用寒远寒，用温远温，食宜同法。有<br>假者反之，此其道也。反是者，乱天地之经，扰阴阳之纪也。<br>帝曰：善。少阳之政奈何？岐伯曰：寅申之纪也。<br>少阳太角厥阴壬寅（同天符）壬申（同天符）<br>其运风鼓，其化鸣紊启坼，其变振拉摧拔，其病掉眩支胁惊骇。<br>太角（初正）少徵太宫少商太羽（终）<br>少阳太徵厥阴戊寅天符戊申天符其运暑，其化暄嚣郁燠，其变炎<br>烈沸腾，其病上热郁、血溢、血泄、心痛。<br>太徵少宫太商少羽（终）少角（初）<br>少阳太宫厥阴甲寅甲申其运阴雨，其化柔润重泽，其变震惊飘骤，<br>其病体重、胕肿、痞饮。<br>太宫少商太羽（终）太角（初）少徵<br>少阳太商厥阴庚寅庚申同正商其运凉，其化雾露清切，其变肃<br>杀雕零，其病肩背胸中。<br>太商少羽（终）少角（初）太徵少宫<br>少阳太羽厥阴丙寅丙申其运寒肃，其化凝惨凓冽，其变冰雪<br>霜雹，其病寒浮肿。<br>太羽（终）太角（初）少徵太宫少商<br>凡此少阳司天之政，气化运行先天，天气正，地气扰，风乃暴举，木偃沙飞，<br>炎火乃流，阴行阳化，雨乃时应，火木同德，上应荧惑岁星。其谷丹苍，其政严，<br>其令扰。故风热参布，云物沸腾，太阴横流，寒乃时至，凉雨并起。民病寒中，<br>外发疮疡，内为泄满。故圣人遇之，和而不争。往复之作，民病寒热疟泄，聋暝<br>呕吐，上忄弗肿色变。初之气，地气迁，风胜乃摇，寒乃去，候乃大温，草木早<br>荣。寒来不杀，温病乃起，其病气怫于上，血溢目赤，咳逆头痛，血崩胁满，肤<br>腠中疮。二之气，火反郁，白埃四起，云趋雨府，风不胜湿，雨乃零，民乃康。<br>其病热郁于上，咳逆呕吐，疮发于中，胸嗌不利，头痛身热，昏愦脓疮。三之气，<br>天政布，炎暑至，少阳临上，雨乃涯。民病热中，聋瞑血溢，脓疮咳呕，鼽衄渴<br>嚏欠，喉痹目赤，善暴死。四之气，凉乃至，炎暑间化，白露降，民气和平，其<br>病满身重。五之气，阳乃去，寒乃来，雨乃降，气门乃闭，刚木早雕，民避寒邪，<br>君子周密。终之气，地气正，风乃至，万物反生，霿雾以行。其病关闭不禁，心<br>痛，阳气不藏而咳。抑其运气，皞所不胜，必折其郁气，先取化源，暴过不生，<br>苛疾不起。故岁宜咸辛宜酸，渗之泄之，渍之发之，观气寒温以调其过，同风热<br>者多寒化，异风热者少寒化。用热远热，用温远温，用寒远寒，用凉远凉，食宜<br>同法，此其道也。有假者反之，反是者，病之阶也。<br>帝曰：善。太阴之政奈何？岐伯曰：丑未之纪也。<br>太阴少角太阳清热胜复同，同正宫。丁丑丁未其运风清热。<br>少角（初正）太徵少宫太商少羽（终）<br>太阴少徵太阳寒雨胜复同。癸丑癸未其运热寒雨。<br>少徵太宫少商太羽（终）太角<br>太阴少宫太阳风清胜复同，同正宫。<br>己丑太一天符己未太一天符其运雨风清。<br>少宫太商少羽（终）少角（初）太徵<br>太阴少商太阳热寒胜复同。<br>乙丑乙未其运凉热寒。<br>少商太羽（终）太角（初）少徵太宫<br>太阴少羽太阳雨风胜复同，同正宫。<br>辛丑（同岁会）辛未（同岁会）其运寒雨风。<br>少羽（终）少角（初）太徵少宫太商<br>凡此太阴司天之政，气化运行后天，阴专其政，阳气退辟，大风时起，天气<br>下降，地气上腾，原野昏霿，白埃四起，云奔南极，寒雨数至，物成于差夏。民<br>病寒湿，腹满、身<月真>愤、胕肿，痞逆寒厥拘急。湿寒合德，黄黑埃昏，流行<br>气交，上应镇星辰星。其政肃，其令寂，其谷黅玄。故阴凝于上，寒积于下，<br>寒水胜火，则为冰雹，阳光不治，杀气乃行。故有余宜高，不及宜下，有余宜晚，<br>不及宜早，土之利，气之化也，民气亦从之，间谷命其太也。初之气，地气迁，<br>寒乃去，春气正，风乃来，生布万物以荣，民气条舒，风湿相薄，雨乃后。民病<br>血溢，筋络拘强，关节不利，身重筋痿。二之气，大火正，物承化，民乃和，其<br>病温厉大行，远近咸若，湿蒸相薄，雨乃时降。三之气，天政布，湿气降，地气<br>腾，雨乃时降，寒乃随之。感于寒湿，则民病身重胕肿，胸腹满。四之气，畏<br>火临，溽蒸化，地气腾，天气否隔，寒风晓暮，蒸热相薄，草木凝烟，湿化不流，<br>则白露阴布，以成秋令。民病腠理热，血暴溢疟，心腹满热胪胀，甚则胕肿。<br>五之气，惨令已行，寒露下，霜乃早降，草木黄落，寒气及体，君子周密，民病<br>皮腠。终之气，寒大举，湿大化，霜乃积，阴乃凝，水坚冰，阳光不治。感于寒，<br>则病人关节禁固，腰脽痛，寒湿推于气交而为疾也。必折其郁气，而取化源，<br>益其岁气，无使邪胜，食岁谷以全其真，食间谷以保其精。故岁宜以苦燥之温之，<br>甚者发之泄之。不发不泄，则湿气外溢，肉溃皮拆而水血交流。必赞其阳火，令<br>御甚寒，从气异同，少多其判也，同寒者以热化，同湿者以燥化，异者少之，同<br>者多之。用凉远凉。用寒远寒，用温远温，用热远热，食宜同法。假者反之，此<br>其道也，反是者病也。<br>帝曰：善。少阴之政奈何？岐伯曰：子午之纪也。<br>少阴太角阳明壬子壬午其运风鼓，其化鸣紊启拆，其变振拉摧拔，<br>其病支满。<br>太角（初正）少徵太宫少商太羽（终）<br>少阴太徵阳明戊子天符戊午太一天符，其运炎暑，其化暄曜郁燠，<br>其变炎烈沸腾，其病上热血溢。<br>太徵少宫太商少羽（终）少角（初）<br>少阴太宫阳明甲子甲午其运阴雨，其化柔润时雨，其变震惊飘骤，<br>其病中满身重。<br>太宫少商太羽（终）太角（初）少徵<br>少阴太商阳明庚子（同天符）庚午（同天符）同正商其运凉劲，<br>其化雾露萧飋，其变肃杀雕零，其病下清。<br>太商少羽（终）少角（初）太徵少宫<br>少阴太羽阳明丙子岁会丙午其运寒，其化凝惨凓冽，其变冰雪<br>霜雹，其病寒下。<br>太羽（终）太角（初）少徵太宫少商<br>凡此少阴司天之政，气化运行先天，地气肃，天气明，寒交暑，热加燥，云<br>驰雨府，湿化乃行，时雨乃降，金火合德，上应荧惑太白。其政明，其令切，其<br>谷丹白。水火寒热持于气交而为病始也，热病生于上，清病生于下，寒热凌犯而<br>争于中，民病咳喘，血溢血泄鼽嚏，目赤眦疡，寒厥入胃，心痛腰痛，腹大嗌干<br>肿上。初之气，地气迁，燥将去，寒乃始，蛰复藏，水乃冰，霜复降，风乃至，<br>阳气郁，民反周密，关节禁固，腰脽痛，炎暑将起，中外疮疡。二之气，阳气<br>布，风乃行，春气以正，万物应荣，寒气时至，民乃和。其病淋，目瞑目赤，气<br>郁于上而热。三之气，天政布，大火行，庶类番鲜，寒气时至。民病气厥心痛，<br>寒热更作，咳喘目赤。四之气，溽暑至，大雨时行，寒热互至。民病寒热，嗌干<br>黄瘅，鼽衄饮发。五之气，畏火临，暑反至，阳乃化，万物乃生乃长荣，民乃康，<br>其病温。终之气，燥令行，余火内格，肿于上，咳喘，甚则血溢。寒气数举，则<br>霿雾翳，病生皮腠，内舍于胁，下连少腹而作寒中，地将易也。必抑其运气，资<br>其岁胜，折其郁发，先取化源，无使暴过而生其病也。食岁谷以全真气，食间谷<br>以辟虚邪。岁宜咸以软之，而调其上，甚则以苦发之；以酸收之，而安其下，甚<br>则以苦泄之。适气同异而多少之，同天气者以寒清化，同地气者以温热化。用热<br>远热，用凉远凉，用温远温，用寒远寒，食宜同法。有假则反，此其道也，反是<br>者病作矣。<br>帝曰：善。厥阴之政奈何？岐伯曰：巳亥之纪也。<br>厥阴少角少阳清热胜复同，同正角。<br>丁巳天符丁亥天符其运风清热。<br>少角（初正）太徵少宫太商少羽（终）<br>厥阴少徵少阳寒雨胜复同。<br>癸巳（同岁会）癸亥（同岁会）其运热寒雨。<br>少徵太宫少商太羽（终）太角（初）<br>厥阴少宫少阳风清胜复同，同正角。<br>己巳己亥其运雨风清。<br>少宫太商少羽（终）少角（初）太徵<br>厥阴少商少阳热寒胜复同，同正角。<br>乙巳乙亥其运凉热寒。<br>少商太羽（终）太角（初）少徵太宫<br>厥阴少羽少阳雨风胜复同。<br>辛巳辛亥其运寒雨风。<br>少羽（终）少角（初）太徵少宫太商<br>凡此厥阴司天之政，气化运行后天，诸同正岁，气化运行同天，天气扰，地<br>气正，风生高远，炎热从之，云趋雨府，湿化乃行，风火同德，上应岁星荧惑。<br>其政挠，其令速，其谷苍丹，间谷言太者，其耗文角品羽。风燥火热，胜复更作，<br>蛰虫来见，流水不冰，热病行于下，风病行于上，风燥胜复形于中。初之气，寒<br>始肃，杀气方至，民病寒于右之下。二之气，寒不去，华雪水冰，杀气施化，霜<br>乃降，名草上焦，寒雨数至，阳复化，民病热于中。三之气，天政布，风乃时举，<br>民病泣出耳鸣掉眩。四之气，溽暑湿热相薄，争于左之上，民病黄瘅而为胕肿。<br>五之气，燥湿更胜，沉阴乃布，寒气及体，风雨乃行。终之气，畏火司令，阳乃<br>大化，蛰虫出见，流水不冰，地气大发，草乃生，人乃舒，其病温厉。必折其郁<br>气，资其化源，赞其运气，无使邪胜。岁宜以辛调上，以咸调下，畏火之气，无<br>妄犯之。用温远温，用热远热，用凉远凉，用寒远寒，食宜同法。有假反常，此<br>之道也，反是者病。<br>帝曰：善。夫子之言可谓悉矣，然何以明其应乎？岐伯曰：昭乎哉问也！夫<br>六气者，行有次，止有位，故常以正月朔日平旦视之，睹其位而知其所在矣。运<br>有余，其至先，运不及，其至后，此天之道，气之常也。运非有余非不足，是谓<br>正岁，其至当其时也。帝曰：胜复之气，其常在也，灾眚时至，候也奈何？岐伯<br>曰：非气化者，是谓灾也。<br>帝曰：天地之数，终始奈何？岐伯曰：悉乎哉问也！是明道也。数之始，起<br>于上而终于下，岁半之前，天气主之，岁半之后，地气主之，上下交互，气交主<br>之，岁纪毕矣。故曰：位明气月可知乎，所谓气也。帝曰：余司其事，则而行之，<br>不合其数何也？岐伯曰：气用有多少，化治有盛衰，衰盛多少，同其化也。帝曰：<br>愿闻同化何如？岐伯曰：风温春化同，热曛昏火夏化同，胜与复同，燥清涸露秋<br>化同，云雨昏暝埃长夏化同，寒气霜雪冰冬化同，此天地五运六气之化，更用盛<br>衰之常也。<br>帝曰：五运行同天化者，命曰天符，余知之矣。愿闻同地化者何谓也？岐伯<br>曰：太过而同天化者三，不及而同天化者亦三，太过而同地化者三，不及而同地<br>化者亦三，此凡二十四岁也。帝曰：愿闻其所谓也。岐伯曰：甲辰甲戌太宫下加<br>太阴，壬寅壬申太角下加厥阴，庚子庚午太商下加阳明，如是者三。癸巳癸亥少<br>徵下加少阳，辛丑辛未少羽下加太阳，癸卯癸酉少徵下加少阴，如是者三。戊子<br>戊午太徵上临少阴，戊寅戊申太徵上临少阳，丙辰丙戌太羽上临太阳，如是者三。<br>丁巳丁亥少角上临厥阴，乙卯乙酉少商上临阳明，己丑己未少宫上临太阴，如是<br>者三。除此二十四岁，则不加不临也。帝曰：加者何谓？岐伯曰：太过而加同天<br>符，不及而加同岁会也。帝曰：临者何谓？岐伯曰：太过不及，皆曰天符，而变<br>行有多少，病形有微甚，生死有早晏耳。<br>帝曰：夫子言用寒远寒，用热远热，余未知其然也，愿闻何谓远？岐伯曰：<br>热无犯热，寒无犯寒，从者和，逆者病，不可不敬畏而远之，所谓时兴六位也。<br>帝曰：温凉何如？岐伯曰：司气以热，用热无犯，司气以寒，用寒无犯，司气以<br>凉，用凉无犯，司气以温，用温无犯，间气同其主无犯，异其主则小犯之，是谓<br>四畏，必谨察之。帝曰：善。其犯者何如？岐伯曰：天气反时，则可依时，及胜<br>其主则可犯，以平为期，而不可过，是谓邪气反胜者。故曰：无失天信，无逆气<br>宜，无翼其胜，无赞其复，是谓至治。<br>帝曰：善。五运气行主岁之纪，其有常数乎？岐伯曰：臣请次之。<br>甲子甲午岁<br>上少阴火中太宫土运下阳明金热化二，雨化五，燥化四，所谓正化日<br>也。其化上咸寒，中苦热，下酸热，所谓药食宜也。<br>乙丑乙未岁<br>上太阴土中少商金运下太阳水热化寒化胜复同，所谓邪气化日也。灾<br>七宫。湿化五，清化四，寒化六，所谓正化日也。其化上苦热，中酸和，下甘热，<br>所谓药食宜也。<br>丙寅丙申岁<br>上少阳相火中太羽水运下厥阴木火化二，寒化六，风化三，所谓正化<br>日也。其化上咸寒，中咸温，下辛温，所谓药食宜也。<br>丁卯（岁会）丁酉岁<br>上阳明金中少角木运下少阴火清化热化胜复同，所谓邪气化日也。灾<br>三宫。燥化九，风化三，热化七，所谓正化日也。其化上苦小温，中辛和，下咸<br>寒，所谓药食宜也。<br>戊辰戊戌岁<br>上太阳水中太徵火运下太阴土寒化六，热化七，湿化五，所谓正化日<br>也。其化上苦温，中甘和，下甘温，所谓药食宜也。<br>己巳己亥岁<br>上厥阴木中少宫土运下少阳相火风化清化胜复同，所谓邪气化日也。<br>灾五宫。风化三，湿化五，火化七，所谓正化日也。其化上辛凉，中甘和，下咸<br>寒，所谓药食宜也。<br>庚午（同天符）庚子岁（同天符）<br>上少阴火中太商金运下阳明金热化七，清化九，燥化九，所谓正化日<br>也。其化上咸寒，中辛温，下酸温，所谓药食宜也。<br>辛未（同岁会）辛丑岁（同岁会）<br>上太阴土中少羽水运下太阳水雨化风化胜复同，所谓邪气化日也。灾<br>一宫。雨化五，寒化一，所谓正化日也。其化上苦热，中苦和，下苦热，所谓药<br>食宜也。<br>壬申（同天符）壬寅岁（同天符）<br>上少阳相火中太角木运下厥阴木火化二，风化八，所谓正化日也。其<br>化上咸寒，中酸和，下辛凉，所谓药食宜也。<br>癸酉（同岁会）癸卯岁（同岁会）<br>上阳明金中少徵火运下少阴火寒化雨化胜复同，所谓邪气化日也。灾<br>九宫。燥化九，热化二，所谓正化日也。其化上苦小温，中咸温，下咸寒，所谓<br>药食宜也。<br>甲戌（岁会同天符）甲辰岁（岁会同天符）<br>上太阳水中太宫土运下太阴土寒化六，湿化五，正化日也。其化上苦<br>热，中苦温，下苦温，药食宜也。<br>乙亥乙巳岁<br>上厥阴木，中少商金运，下少阳相火，热化寒化胜复同，邪气化日也。灾七<br>宫。风化八，清化四，火化二，正化度也。其化上辛凉，中酸和，下咸寒，药食<br>宜也。<br>丙子（岁会）丙午岁<br>上少阴火中太羽水运下阳明金热化二，寒化六，清化四，正化度也。<br>其化上咸寒，中咸热，下酸温，药食宜也。<br>丁丑丁未岁<br>上太阴土中少角木运下太阳水清化热化胜复同，邪气化度也。灾三宫。<br>雨化五，风化三，寒化一，正化度也。其化上苦温，中辛温，下甘热，药食宜也。<br>戊寅戊申岁（天符）<br>上少阳相火中太徵火运下厥阴木火化七，风化三，正化度也。其化上<br>咸寒，中甘和，下辛凉，药食宜也。<br>己卯己酉岁<br>上阳明金中少宫土运下少阴火风化清化胜复同，邪气化度也。灾五宫。<br>清化九，雨化五，热化七，正化度也。其化上苦小温，中甘和，下咸寒，药食宜<br>也。<br>庚辰庚戌岁<br>上太阳水中太商金运下太阴土寒化一，清化九，雨化五，正化度也。<br>其化热，中辛温，下甘热，药食宜也。<br>辛巳辛亥岁<br>上厥阴木中少羽水运下少阳相火雨化风化胜复同，邪气化度也。灾一<br>宫。风化三，寒化一，火化七，正化度也。其化上辛凉，中苦和，下咸寒，药食<br>宜也。<br>壬午壬子岁<br>上少阴火中太角木运下阳明金热化二，风化八，清化四，正化度也。<br>其化上咸寒，中酸凉，下酸温，药食宜也。<br>癸未癸丑岁<br>上太阴土中少徵火运下太阳水寒化雨化胜复同，邪气化度也。灾九宫。<br>雨化五，火化二，寒化一，正化度也。其化上苦温，中咸温，下甘热，药食宜也。<br>甲申甲寅岁<br>上少阳相火中太宫土运下厥阴木火化二，雨化五，风化八，正化度也。<br>其化上咸寒，中咸和，下辛凉，药食宜也。<br>乙酉（太一天符）乙卯岁（天符）<br>上阳明金中少商金运下少阴火热化寒化胜复同邪气化度也。灾七宫。<br>燥化四，清化四，热化二，正化度也。其化上苦小温，中苦和，下咸寒，药食宜<br>也。<br>丙戌（天符）丙辰岁（天符）<br>上太阳水中太羽水运下太阴土寒化六，雨化五，正化度也。其化上苦<br>热，中咸温，下甘热，药食宜之。<br>丁亥（天符）丁巳岁（天符）<br>上厥阴木中少角木运下少阳相火清化热化胜复同，邪气化度也。灾三<br>宫。风化三，火化七，正化度也。其化上辛凉，中辛和，下咸寒，药食宜也。<br>戊子（天符）戊午岁（太一天符）<br>上少阴火中太徵火运下阳明金热化七，清化九，正化度也。其化上咸<br>寒，中甘寒，下酸温，药食宜也。<br>己丑（太一天符）己未岁（太一天符）<br>上太阴土中少宫土运下太阳水风化清化胜复同，邪气化度也。灾五宫。<br>雨化五，寒化一，正化度也。其化上苦热，中甘和，下甘热，药食宜也。<br>庚寅庚申岁<br>上少阳相火中太商金运下厥阴木火化七，清化九，风化三，正化度也。<br>其化上咸寒，中辛温，下辛凉，药食宜也。<br>辛卯辛酉岁<br>上阳明金中少羽水运下少阴火雨化风化胜复同邪气化度也。灾一<br>宫。清化九，寒化一，热化七，正化度也。其化上苦小温，中苦和，下咸寒，药<br>食宜也。<br>壬辰壬戌岁<br>上太阳水中太角木运下太阴土寒化六，风化八，雨化五，正化度也。<br>其化上苦温，中酸和，下甘温，药食宜也。<br>癸巳（同岁会）癸亥（同岁会）<br>上厥阴木中少徵火运下少阳相火寒化雨化胜复同，邪气化度也。灾九<br>宫。风化八，火化二，正化度也。其化上辛凉，中咸和，下咸寒，药食宜也。<br>凡此定期之纪，胜复正化，皆有常数，不可不察。故知其要者，一言而终，<br>不知其要，流散无穷，此之谓也。<br>帝曰：善。五运之气，亦复岁乎？岐伯曰：郁极乃发，待时而作也。帝曰：<br>请问其所谓也？岐伯曰：五常之气，太过不及，其发异也。帝曰：愿卒闻之。岐<br>伯曰：太过者暴，不及者徐，暴者为病甚，徐者为病持。帝曰：太过不及，其数<br>何如？岐伯曰：太过者其数成，不及者其数生，土常以生也。<br>帝曰：其发也何如？岐伯曰：土郁之发，岩谷震惊，雷殷气交，埃昏黄黑，<br>化为白气，飘骤高深，击石飞空，洪水乃从，川流漫衍，田牧土驹。化气乃敷，<br>善为时雨，始生始长，始化始成。故民病心腹胀，肠鸣而为数后，甚则心痛胁月<br>真，呕吐霍乱，饮发注下，胕肿身重。云奔雨府，霞拥朝阳，山泽埃昏，其乃<br>发也，以其四气。云横天山，浮游生灭，忄弗之先兆。<br>金郁之发，天洁地明，风清气切，大凉乃举，草树浮烟，燥气以行，霿雾数<br>起，杀气来至，草木苍干，金乃有声。故民病咳逆，心胁满引少腹，善暴痛，不<br>可反侧，嗌干面尘色恶。山泽焦枯，土凝霜卤，忄弗乃发也，其气五。夜零白露，<br>林莽声凄忄弗之兆也。<br>水郁之发，阳气乃辟，阴气暴举，大寒乃至，川泽严凝，寒雰结为霜雪，甚<br>则黄黑昏翳，流行气交，乃为霜杀，水乃见祥。故民病寒客心痛，腰脽痛，大<br>关节不利，屈伸不便，善厥逆，痞坚腹满。阳光不治，空积沉阴，白埃昏暝，而<br>乃发也，其气二火前后。太虚深玄，气犹麻散，微见而隐，色黑微黄，忄弗之先<br>兆也。<br>木郁之发，太虚埃昏，云物以扰，大风乃至，屋发折木，木有变。故民病胃<br>脘当心而痛，上云两胁，鬲咽不通，食饮不下，甚则耳鸣眩转，目不识人，善暴<br>僵仆。太虚苍埃，天山一色，或气浊色，黄黑郁若，横云不起雨，而乃发也，其<br>气无常。长川草偃，柔叶呈阴，松吟高山，虎啸岩岫，忄弗之先兆也。<br>火郁之发，太虚肿翳，大明不彰，炎火行，大暑至，山泽燔燎，材木流津，<br>广厦腾烟，土浮霜卤，止水乃减，蔓草焦黄，风行惑言，湿化乃后。故民病少气，<br>疮疡痈肿，胁腹胸背，面首四支，<月真>愤胪胀，疡疿呕逆，瘈疭骨痛，节乃<br>有动，注下温疟，腹中暴痛，血溢流注，精液乃少，目赤心热。甚则瞀闷懊忄农，<br>善暴死。刻终大温，汗濡玄府，其乃发也，其气四。动复则静，阳极反阴，湿令<br>乃化乃成。华发水凝，山川冰雪，焰阳午泽，忄弗之先兆也。<br>有忄弗之应而后报也，皆观其极而乃发也，木发无时，水随火也。谨候其时，<br>病可与期，失时反岁，五气不行，生化收藏，政无恒也。<br>帝曰：水发而雹雪，土发而飘骤，木发而毁折，金发而清明，火发而曛昧，<br>何气使然？岐伯曰：气有多少，发有微甚，微者当其气，甚者兼其下，征其下气<br>而见可知也。<br>帝曰：善。五气之发，不当位者何也？岐伯曰：命有差。帝曰：差有数乎？<br>岐伯曰：后皆三十度而有奇也。帝曰：气至而先后者何？岐伯曰：运太过则其至<br>先，运不及则其至后，此候之常也。帝曰：当时而至者何也？岐伯曰：非太过非<br>不及，则至当时，非是者眚也。帝曰：善。气有非时而化者何也？岐伯曰，太过<br>者当其时，不及者归其己胜也。帝曰：四时之气，至有早晏高下左右，其候何如？<br>岐伯曰：行有逆顺，至有迟速，故太过者化先天，不及者化后天。帝曰：愿闻其<br>行何谓也？岐伯曰：春气西行，夏气北行，秋气东行，冬气南行。故春气始于下，<br>秋气始于上，夏气始于中，冬气始于标。春气始于左，秋气始于右，冬气始于后，<br>夏气始于前。此四时正化之常。故至高之地，冬气常在，至下之地，春气常在，<br>必谨察之。帝曰：善。<br>黄帝问曰：五运六气之应见，六化之正，六变之纪何如？岐伯对曰：夫六气<br>正纪，有化有变，有胜有复，有用有病，有同其候，帝欲何乎？帝曰：愿尽闻之。<br>岐伯曰：请遂言之。夫气之所至也，厥阴所至为和平，少阴所至为暄，太阴所至<br>为埃溽，少阳所至为炎暑，阳明所至为清劲，太阳所至为寒雰，时化之常也。<br>厥阴所至为风府，为璺启，少阴所至为火府为舒荣，太阴所至为雨府为员盈，<br>少阳所至为热府为行出，阳明所至为司杀府为庚苍，太阳所至为寒府为归藏，司<br>化之常也。<br>厥阴所至为生，为风摇，少阴所至为荣为形见，太阴所至为化为云雨，少阳<br>所至为长为番鲜，阳明所至为收为雾露，太阳所至为藏为周密，气化之常也。<br>厥阴所至为风生，终为肃；少阴所至为热生，中为寒；太阴所至为湿生，终<br>为注雨；少阳所至为火生，终为蒸溽；阳明所至为燥生，终为凉；太阳所至为寒<br>生，中为温。德化之常也。<br>厥阴所至为毛化，少阴所至为羽化，太阴所至为倮化，少阳所至为羽化，阳<br>明所至为介化，太阳所至为鳞化，德化之常也。<br>厥阴所至为生化，少阴所至为荣化，太阴所至为濡化，少阳所至为茂化，阳<br>明所至为坚化，太阳所至为藏化，布政之常也。<br>厥阴所至为飘怒，大凉，少阴所至为大暄寒，太阴所至为雷霆骤注烈风，少<br>阳所至为飘风燔燎霜凝，阳明所至为散落温，太阳所至为寒雪冰雹白埃，气变之<br>常也。<br>厥阴所至为挠动，为迎随，少阴所至为高明焰为曛，太阴所至为沉阴为白埃<br>为晦暝，少阳所至为光显为彤云为曛，阳明所至为烟埃为霜为劲切为悽鸣，太<br>阳所至为刚固为坚芒为立，令行之常也。<br>厥阴所至为里急，少阴所至为疡胗身热，太阴所至为积饮否隔，少阳所至为<br>嚏呕为疮疡，阳明所至为浮虚，太阳所至为屈伸不利，病之常也。<br>厥阴所至为支痛，少阴所至为惊惑恶寒战栗谵妄，太阴所至为稸满，少阳<br>所至为惊躁瞀昧暴病，阳明所至为鼽尻阴股膝髀腨胻足病，太阳所至为腰痛，<br>病之常也。<br>厥阴所至为緛戾，少阴所至为悲妄衄血蔑，太阴所至为中满霍乱吐下，少<br>阳所至为喉痹耳鸣呕涌，阳明所至为皴揭，太阳所至为寝汗痉，病之常也。<br>厥阴所至为胁痛呕泄，少阴所至为语笑，太阴所至为重胕肿，少阳所至为<br>暴注<imgheight=32width=32border=0src=/bzk/Z102.bmp>瘛暴死，阳明所至为鼽嚏，太阳所至为流泄禁止，病之常也。<br>凡此十二变者，报德以德，报化以化，报政以政，报令以令，气高则高，气<br>下则下，气后则后，气前则前，气中则中，气外则外，位之常也。故风胜则动，<br>热胜则肿，燥胜则干，寒胜则浮，湿胜则濡泄，甚则水闭胕肿，随气所在，以<br>言其变耳。<br>帝曰：愿闻其用也。岐伯曰：夫六气之用，各归不胜而为化，故太阴雨化，<br>施于太阳；太阳寒化，施于少阴；少阴热化，施于阳明；阳明燥化，施于厥阴；<br>厥阴风化，施于太阴。各命其所在以征之也。帝曰：自得其位何如？岐伯曰：自<br>得其位，常化也。帝曰：愿闻所在也。岐伯曰：命其位而方月可知也。<br>帝曰：六位之气盈虚何如？岐伯曰：太少异也，太者之至徐而常，少者暴而<br>亡。帝曰：天地之气，盈虚何如？岐伯曰：天气不足，地气随之，地气不足，天<br>气从之，运居其中而常先也。恶所不胜，归所同和，随运归从而生其病也。故上<br>胜则天气降而下，下胜则地气迁而上，多少而差其分，微者小差，甚者大差，甚<br>则位易气交易，则大变生而病作矣。《大要》曰：甚纪五分，微纪七分，其差可<br>见。此之谓也。<br>帝曰：善。论言热无犯热，寒无犯寒。余欲不远寒，不远热奈何？岐伯曰：<br>悉乎哉问也！发表不远热，攻里不远寒。帝曰：不发不攻而犯寒犯热何如？岐伯<br>曰：寒热内贼，其病益甚。帝曰：愿闻无病者何如？岐伯曰：无者生之，有者甚<br>之。帝曰：生者何如？岐伯曰：不远热则热至，不远寒则寒至。寒至则坚否腹满，<br>痛急下利之病生矣。热至则身热，吐下霍乱，痈疽疮疡，瞀郁注下，<imgheight=32width=32border=0src=/bzk/Z102.bmp>瘛肿胀，<br>呕鼽衄头痛，骨节变肉痛，血溢血泄，淋閟之病生矣。帝曰：治之奈何？岐伯曰：<br>时必顺之，犯者治以胜也。<br>黄帝问曰：妇人重身，毒之何如？岐伯曰：有故无殒，亦无殒也。帝曰：愿<br>闻其故何谓也？岐伯曰：大积大聚，其可犯也，衰其太半而止，过者死。<br>帝曰：善。郁之甚者治之奈何？岐伯曰：木郁达之，火郁发之，土郁夺之，<br>金郁泄之，水郁折之，然调其气，过者折之，以其畏也，所谓泻之。帝曰：假者<br>何如？岐伯曰：有假其气，则无禁也。所谓主气不足，客气胜也。<br>帝曰：至哉圣人之道！天地大化运行之节，临御之纪，阴阳之政，寒暑之令，<br>非夫子孰能通之？请藏之灵兰之室，署曰《六元正纪》，非斋戒不敢示，慎传也。<br>○刺法论篇第七十二<br>（亡）<br>○本病论篇第七十三<br>（亡）<br><hr>
