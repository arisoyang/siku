<h4>《子部·墨子·卷十》<b class="x">作者：墨翟</b></h4>
<br>○经上第四十<br>故，所得而后成也。<br>止，以久也。<br>体，分于兼也。<br>必，不已也。<br>知，材也。<br>平，同高也。<br>虑，求也。<br>同，长以<imgheight=32width=32border=0src=/bzk/C05A.bmp>相尽也。<br>知，接也。<br>中，同长也。<br>{知心}，明也。<br>厚，有所大也。<br>仁，体爱也。<br>日中，<imgheight=32width=32border=0src=/bzk/C05A.bmp>南也。<br>义，利也。<br>直，参也。<br>礼，敬也。<br>圜，一中同长也。<br>行，为也。<br>方，柱隅四欢也。<br>实，荣也。<br>倍，为二也。<br>忠，以为利而强低也。<br>端，体之无序而前也。<br>孝，利亲也。<br>有间，中也。<br>信，言合于意也。<br>间，不及旁也。<br>佴，自作也。<br>纑，间虚也。<br>讠肙，作嗛也。<br>盈，莫不有也。<br>廉，作非也。<br>坚白，不相外也。<br>令，不为所作也。<br>撄，相得也。<br>任，士损己而益所为也。<br>似，有以相撄，有不相撄也。<br>勇，志之所以敢也。<br>次，无间而不撄撄也。<br>力，刑之所以奋也。<br>法，所若而民。<br>生，刑与知处也。<br>佴，所然也。<br>卧，知无知也。<br>说，所以明也。<br>梦，卧而以为然也。<br>攸不可，两不可也。<br>平，知无欲恶也。<br>辩，争彼也。辩胜，当也。<br>利，所得而喜也。<br>为，穷知而亻县于欲也。<br>害，所得而恶也。<br>已，成、亡。<br>治，求得也。<br>使，谓、故。<br>誉，明美也。<br>名，达、类、私。<br>诽，明恶也。<br>谓，移、举、加。<br>举，拟实也。<br>知，闻、说、亲。名、实、合、为。<br>言，出举也。<br>闻，传、亲。<br>且，言然也。<br>见，体、尽。<br>君，臣、萌，通约也。<br>合，<imgheight=32width=32border=0src=/bzk/C05A.bmp>、宜、必。<br>功，利民也。<br>欲<imgheight=32width=32border=0src=/bzk/C05A.bmp>权利，且恶<imgheight=32width=32border=0src=/bzk/C05A.bmp>权害。<br>赏，上报下之功也。<br>为，存、亡、易、荡、治、化。<br>罪，犯禁也。<br>同，重、体、合、类。<br>罚，上报下之罪也。<br>异，二、不体、不合、不类。<br>同，异而俱于之一也。<br>同异交得，放有无。<br>久，弥异时也。<br>宇，弥异所也。<br>闻，耳之聪也。<br>穷，或有前不容尺也。<br>循所闻而得其意，心之察也。<br>尽，莫不然也。<br>言，口之利也。<br>始，当时也。<br>执所言而意得见，心之辩也。<br>化，征易也。<br>诺，不一利用。<br>损，偏去也。<br>服执誽巧转，则求其故。<br>大益，儇，<禾具>秪。<br>法同则观其同。<br>库，益也。<br>法异则观其宜。<br>动，或从也。<br>止，因以别道。<br>读此书旁行。<br><imgheight=32width=32border=0src=/bzk/C05A.bmp>无非。<br>○经下第四十一<br>止，类以行人，说在同。<br>所存与者，于存与孰存。<br>驷异说，推类之难，说在之大小。<br>五行毋常胜，说在宜。<br>物尽同名，二与斗，爱，食与招，白与视，丽与暴，夫与履。<br>一，偏弃之。谓而固是也，说在因。<br>不可偏去而二，说在见与俱、一与二、广与修。<br>无欲恶之为益损也，说在宜。<br>不能而不害，说在害。<br>损而不害，说在余。<br>异类不吡，说在量。<br>知而不以五路，说在久。<br>偏去莫加少，说在故。<br>必热，说在顿。<br>假必誖，说在不然。<br>知其所以不知，说在以名取。<br>物之所以然，与所以知之，与所以使人知之，不必同，说在病。<br>无不必待有，说在所谓。<br>疑，说在逢、循、遇、过。<br>擢虑不疑，说在有无。<br>合与一，或复否，说在拒。<br>且然，不可正，不害用工，说在宜欧。<br>物一体也，说在俱一、惟是。<br>均之绝不，说在所均。<br>宇或徙，说在长宇久。<br>尧之义也，生于今而处于古，而异时，说在所义。<br>临鉴而立，景到。<br>多而若少，说在寡区。<br>狗，犬也，而杀狗非杀犬也，可，说在重。<br>鉴位，景一小而易，一大而<imgheight=32width=32border=0src=/bzk/C05A.bmp>，说在中之外内。<br>使，殷、美，说在使。<br>鉴团，景一。<br>不坚白，说在。<br>荆之大，其沉浅也，说在具。<br>无久与宇，坚白，说在因。<br>以槛为抟，于以为无知也，说在意。<br>在诸其所然，未者然，说在于是推之。<br>意未可知，说在可用、过仵。<br>景不徙，说在改为。<br>一少于二，而多于五，说在建。<br>住景二，说在重。<br>非半弗<著斤>，则不动，说在端。<br>景到，在午有端与景长，说在端。<br>可无也，有之而不可去，说在尝然。<br>景迎日，说在抟。<br><imgheight=32width=32border=0src=/bzk/C05A.bmp>而不可担，说在抟。<br>景之小大，说在地<imgheight=32width=32border=0src=/bzk/C05A.bmp>远近。<br>宇进无近，说在敷。<br>天而必<imgheight=32width=32border=0src=/bzk/C05A.bmp>，说在得。<br>行循以久，说在先后。<br>贞而不挠，说在胜。<br>一法者之相与也尽，若方之相合也，说在方。<br>契与枝板，说在薄。<br>狂举不可以知异，说在有不可。<br>牛马之非牛，与可之同，说在兼。<br>倚者不可正，说在剃。<br>循此循此与彼此同，说在异。<br>推之必往，说在废材。<br>唱和同患，说在功。<br>买无贵，说在仮其贾。<br>闻所不知若所知，则两知之，说在告。<br>贾宜则雠，说在尽。<br>以言为尽誖，誖，说在其言。<br>无说而惧，说在弗心。<br>唯吾谓，非名也则不可，说在仮。<br>或，过名也，说在实。<br>无穷不害兼，说在盈否知。<br>知之否之，足用也，谆，说在无以也。<br>不知其数而知其尽也，说在明者。<br>谓辩无胜，必不当，说在辩。<br>不知其所处，不害爱之，说在丧子者。<br>无不让也，不可，说在始。<br>仁义之为内外也，内，说在仵颜。<br>于一有知焉，有不知焉，说在存。<br>学之益也，说在诽者。<br>有指于二，而不可逃，说在以二累。<br>诽之可否，不以众寡，说在可非。<br>所知而弗能指，说在春也、逃臣、狗犬、贵者。<br>非诽者谆，说在弗非。<br>知狗而自谓不知犬，过也，说在重。<br>物甚不甚，说在若是。<br>通意后对，说在不知其谁谓也。<br>取下以求上也，说在泽。<br>是是与是同，说在不州。<br>○经说上第四十二<br>故，小故，有之不必然，无之必不然。体也，若有端。大故，有之必无然，<br>若见之成见也。<br>体，若二之一，尺之端也。<br>知材，知也者，所以知也，而必知，若明。<br>虑，虑也者以其知有求也，而不必得之，若睨。<br>知，知也者以其知过物而能貌之，若见。<br>{知心}，{知心}也者，以其知论物，而其知之也著，若明。<br>仁，爱己者非为用己也，不若爱马著若明。<br>义，志以天下为芬，而能能利之，不必用。<br>礼，贵者公，贱者名，而俱有敬僈焉，等异论也。<br>行，所为不善名，行也。若为善名，巧也，若为盗。<br>实，其志气之见也，使人如己，不若金声玉服。<br>忠，不利弱子亥，足将入止容。<br>孝，以亲为芬，而能能利亲，不必得。<br>信，不以其言之当也，使人视城得金。<br>佴，与人，遇人，众忄盾。<br>讠肙，为是为是之台彼也，弗为也。<br>廉，己惟为之，知其<思耳>也。<br>所令，非身弗行。<br>任，为身之所恶，以成人之所急。<br>勇，以其敢于是也，命之，不以其不敢于彼也，害之。<br>力，重之谓下，与重，奋也。<br>生，楹之生，商不可必也。<br>卧。<br>梦。<br>平，惔然。<br>利，得是而喜，则是利也。其害也，非是也。<br>害，得是而恶，则是害也。其利也，非是也。<br>治，吾事治矣，人有治南北。<br>誉之，必其行也，其言之忻。使人督之。<br>诽，必其行也，其言之忻。<br>举，告以文名，举彼实也。<br>故言也者，诸口能之出民者也。民若画俿也。言也，谓言犹石致也。<br>且，自前曰且，自后曰已，方然亦且。<br>若石者也，君，以若名者也。<br>功不待时，若衣裘。<br>赏。<br>罪，罪不在禁，惟害无罪殆姑。上报下之功也。<br>罚，上报下之罪也。<br>侗，二人而俱见是楹也，若事君。<br>久，古今旦莫。<br>宇，东西家南北。<br>穷，或不容尺，有穷。莫不容尺，无穷也。<br>尽，但，止动。<br>始，时或有久，或无久，始当无久。<br>化，若蛙为鹑。<br>损，偏去也者，兼之体也。其体或去或存，谓其存者损。<br>儇，昫民也。<br>库，区穴若，斯貌常。<br>动，偏祭从者，户枢免瑟。<br>止，无久之不止，当牛非马，若矢过楹。有久之不止，当马非马，若人过梁。<br>必，谓台执者也。若弟兄一然者一不然者，必不必也，是非必也。<br>同，捷与狂之同长也。<br>心中，自是往相若也。<br>厚，惟无所大。<br>圜，规写攴也。<br>方，矩见攴也。<br>倍，二尺与尺但去一。<br>端，是无同也。<br>有间，谓夹之者也。<br>间，谓夹者也。尺前于区穴而后于端，不夹于端与区内。及，及非齐之及也。<br>纑閒虚也者，两木之间，谓其无木者也。<br>盈，无盈无厚。于尺无所往而不得。<br>得二，坚异处不相盈，相非，是相外也。<br>撄，尺与尺俱不尽，端与端俱尽，尺与或尽或不尽。坚白之撄相尽，体撄不<br>相尽。<br>端。仳，两有端而后可。<br>次，无厚而后可。<br>法，意规员三也俱，可以为法。<br>佴，然也者民若法也。<br>彼，凡牛枢非牛，两也，无以非也。<br>辩，或谓之牛，或谓之非牛，是争彼也。是不俱当，不俱当，必或不当，不<br>若当犬。<br>为，欲<养隹>其指，智不知其害，是智之罪也。若智之慎之也，无遗于其害<br>也。而犹欲<养隹>之，则离之。是犹食脯也，骚之利害，未可知也，欲而骚，是<br>不以所疑止所欲也。廧外之利害，未可知也，趋之而得力，则弗趋也，是以所疑<br>止所欲也。观为穷知而亻县于欲之理，<养隹>脯而非{知心}也，<养隹>指而非愚<br>也，所为与不所与为相疑也，非谋也。<br>已，为衣，成也。治病，亡也。<br>使，令谓，谓也，不必成湿。故也，必待所为之成也。<br>名，物，达也。有实必待文多也。命之马，类也，若实也者必以是名也。命<br>之臧，私也，是名也止于是实也。声出口，俱有名，若姓、宇。<br>洒谓狗犬，命也。狗犬，举也。叱狗，加也。<br>知，传受之，闻也。方不障，说也。身观焉，亲也。<br>所以谓，名也。所谓，实也。名实耦，合也。志行，为也。<br>闻，或告之，传也。身观焉，亲也。<br>见，时者，体也。二者，尽也。<br>古，兵立，反中。志工，正也。臧之为，宜也，非彼必不有，必也。圣者用<br>而勿必，必也者可勿疑。<br>仗者，两而勿偏。<br>为，早、台，存也。病，亡也。<br>病，亡也。买鬻，易也。霄尽，荡也。顺长，治也。蛙买，化也。<br>同，二名一实，重同也。不外于兼，体同也。俱处于室，合同也。有以同，<br>类同也。<br>异，二必异，二也。不连属，不体也。不同所，不合也。不有同，不类也。<br>同异交得，于福家良，恕有无也。比度，多少也。免<虫刃>还园，去就也。鸟<br>折用桐，坚柔也。剑尤早，死生也。处室子，子母，长少也。两绝胜，白黑也。<br>中央，旁也。论行学实，是非也。难宿，成未也。兄弟，俱适也。身处志往，存<br>亡也。霍为姓，故也。贾宜，贵贱也。诺，超城员止也。<br>相从、相去、先知、是、可、五色。长短、前后、轻重援。<br>执服难成，言务成之，九则求执之。<br>法，法取同，观巧传法，取此择读彼，问故观宜。以人之有黑者有不黑者也，<br>止黑人；与以有爱于人有不爱于人，心爱人，是孰宜心？彼举然者，以为此其然<br>也，则举不然者而问之。<br>若圣人有非而不非，正五诺，皆人於知有说。过五诺，若负，无直无说。用<br>五诺，若自然矣。<br>○经说下第四十三<br>止：彼以此其然也，说是其然也；我以此其不然也，疑是其然也。<br>谓四足兽，与生鸟与，物尽与，大小也。此然是必然，则俱。<br>为麋同名。俱斗，不俱二，二与斗也。包、肝、肺、子，爱也。橘茅，食与<br>招也。白马多白，视马不多视，白与视也。为丽不必丽，不必丽与暴也。为非以<br>人是不为非，若为夫勇不为夫，为屦以买衣为屦，夫与屦也。<br>二与一亡，不与一在，偏去未。有文实也，而后谓之；无文实也，则无谓也。<br>不若敷与美。谓是，则是固美也；谓也，则是非美；无谓，则报也。<br>见不见离，一二不相盈，广修坚白。<br>举不重不与箴，非力之任也。为握者之<角页>倍，非智之任也。若耳目异。<br>木与夜孰长？智与粟孰多？爵、亲、行、贾，四者孰贵？麋与霍孰高？麋与<br>霍孰霍？<虫刃>与瑟孰瑟？<br>偏：俱一无变。<br>假：假必非也而后假。狗假霍也，犹氏霍也。<br>物或伤之，然也；见之，智也；告之，使智也。<br>疑逢，为务则士，为牛庐者夏寒，逢也。举之则轻，废之则重，非有力也；<br>沛从削，非巧也，若石羽，循也。斗者之敝也以饮酒，若以日中，是不可智也，<br>愚也。智与？以已为然也与？愚也。<br>俱：俱一，若牛马、四足；惟是，当牛马。数牛、数马则牛马二，数牛马则<br>牛马一。若数指，指五而五一。<br>长宇徙而有处，宇。宇，南北在旦有在莫，宇徙久。<br>无坚得白，必相盈也。<br>在尧善治，自今在诸古也。自古在之今，则尧不能治也。<br>景：光至景亡；若在，尽古息。<br>景，二光夹一光，一光者景也。<br>景光之人煦若射，下者之人也高，高者之人也下。足敝下光，故成景于上；<br>首敝上光，故成景于下。在远近有端与于光，故景库内也。<br>景：日之光反烛人，则景在日与人之间。<br>景：木柂，景短大。木正，景长小。大小于木。则景大于木，非独小也，<br>远近临正鉴，景寡。貌能、白黑、远近、杝正，异于光鉴。景当俱就，去氽当<br>俱，俱用北。鉴者之臭，于鉴无所不鉴。景之臭无数，而必过正。故同处，其体<br>俱，然鉴分，鉴中之内，鉴者近中，则所鉴大，景亦大；远中则所鉴小，景亦小。<br>而必正。起于中缘正而长其直也。中之外，鉴者近中，则所鉴大，景亦大；远中，<br>则所鉴小，景亦小。而必易，合于中而长其直也。<br>鉴：鉴者近，则所鉴大，景亦大；亓远，所鉴小，景亦小。而必正，景过正。<br>故招负衡木，加重焉而不挠，极胜重也。右校交绳，无加焉而挠，极不胜重<br>也。衡加重于其一旁，必捶。权重相若也相衡，则本短标长。两加焉，重相若，<br>则标必下，标得权也。<br>挈：有力也。引，无力也。不正，所挈之正于施也。绳制挈之也。若以锥刺<br>之。挈长重者下，短轻者上，上者愈得，下者愈亡。绳直权重相若，则正矣。收，<br>上者愈丧，下者愈得；上者权重尽，则遂挈。<br>两轮高，两轮为輲，车梯也。重其前，弦其前，载弦其前，载弦其轱，而<br>县重于其前。是梯挈且挈则行。凡重，上弗挈，下弗收，旁弗劫，则下直。扡，<br>或害之也。氵不，梯者不得氵不，直也。今也废尺于平地，重不下，无旁也。<br>若夫绳之引轱也，是犹自舟中引横也。倚、倍、拒、坚。邪倚焉则不正，谁并石、<br>累石耳。夹带者法也。<br>方石去地尺，关石于其下，县丝于其上，使适至方石不下，柱也。胶丝去石，<br>挈也。丝绝，引也。未变而石易，收也。<br>买：刀籴相为贾。刀轻则籴不贵，刀重则籴不易。王刀无变，籴有变。岁变<br>籴，则岁变刀。<br>若鬻子，贾尽也者，尽去其所以不雠也。其所以不雠去，则雠。<imgheight=32width=32border=0src=/bzk/C05A.bmp>贾也<br>宜不宜，<imgheight=32width=32border=0src=/bzk/C05A.bmp>欲不欲，若败邦鬻室嫁子无子。<br>在军不必其死生，闻战亦不必其死生。前也不惧，今也惧。<br>或，知是之非此也，有知是之不在此也，然而谓此南北，过而以已为然。始<br>也谓此南方，故今也谓此南方。<br>智论之，非智无以也。<br>谓：所谓非同也，则异也。同则或谓之狗，其或谓之犬也；异则或谓之牛，<br>牛或谓之马也。俱无胜，是不辩也。辩也者，或谓之是，或谓之非，当者胜也。<br>无让者酒，未让，始也，不可让也。<br>于石一也，坚白二也，而在石。故有智焉，有不智焉，可。<br>有指：子智是，有智是吾所先举，重。则子智是，而不智吾所无举也，是一。<br>谓有智焉，有不智焉也。可。若智之，则当指之智告我，则我智之，兼指之以二<br>也。衡指之，参直之也。若曰必独指吾所举，毋举吾所不举，则者固不能独指。<br>所欲相不传，意若未校。且其所智是也，所不智是也，则是智是之不智也，恶得<br>为一？谓而有智焉，有不智焉。<br>所：春也，其执固不可指也。逃臣，不智其处。狗犬，不智其名也。遗者，<br>巧弗能两也。<br>智：智狗。重，智犬。则过，不重，则不过。<br>通：问者曰：“子知<imgheight=32width=32border=0src=/bzk/A19B.bmp>乎？”应之曰：“<imgheight=32width=32border=0src=/bzk/A19B.bmp>，何谓也？”彼曰：<br>“<imgheight=32width=32border=0src=/bzk/A19B.bmp>，施。”则智之。若不问<imgheight=32width=32border=0src=/bzk/A19B.bmp>何谓，径应以弗智，则过。且应必应，<br>问之时若应，长应有深浅。大常中在，兵人，长所。<br>室堂，所存也。其子，存者也。据在者而问室堂，恶可存也？主室堂而问存<br>者，孰存也？是一主存者以问所存，一主所存以问存者。<br>五合：水、土、火，火离然。火铄金，火多也。金靡炭，金多也。合之府水，<br>木离木。若识麋与鱼之数，惟所利，无所恶。<br>伤生损寿。说以少连，是谁爱也？尝多粟，或者欲不有能伤也。若酒之于人<br>也，且{知心}人利人，爱也，则唯{知心}弗治也。<br>损饱者去馀，适足不害，能害饱，若伤麋之无脾也。且有损而后益智者，若<br><疒虎>病之之于<疒虎>也。<br>智以目见，而目以火见，而火不见。惟以五路智久不当。以目见，若以火见。<br>火，谓火热也，非以火之热。我有若视曰智，杂所智与所不智而问之，则必<br>曰：“是所智也，是所不智也。”取去俱能之，是两智之也。<br>无：若无焉，则有之而后无。无天陷，则无之而无。<br>擢疑无谓也。臧也今死，而春也得文文死也可。<br>且：犹是也，且然必然，且已必已，且用工而后已者，必用工而后已。<br>均：发均县，轻重而发绝，不均也。均，其绝也莫绝。<br>尧霍，或以名视人，或以实视人。举友富商也，是以名视人也；指是臛也，<br>是以实视人也。尧之义也，是声也于今，所义之实处于古。若殆于城门与于臧也。<br>狗：狗，犬也。谓之杀犬，可。若两<月鬼>。<br>使：令使也。我使我，我不使亦使，我。殿戈亦使，殿不美亦使，殿。<br>荆沈，荆之贝也。则沈浅非荆浅也，若易五之一，以楹之抟也，见之，其于<br>意也不易，先智意相也。若楹轻于秋，其于意也洋然。<br>段、椎、锥俱事于履，可用也。成绘屦过椎，与成椎过绘屦同，过仵也。<br>一：五有一焉；一有五焉；十二焉。<br>非：<著斤>半，进前取也。前则中无为半，犹端也。前后取，则端中也。<br><著斤>必半，毋与非半，不可<著斤>也。<br>可无也，已给则当给不可无也。久有穷无穷。<br>正九，无所处而不中县，抟也。<br>伛宇不可偏举字也。进行者，先敷近，后敷远。<br>行者行者必先近而后远。远近，修也；先后，久也。民行修必以久也。<br>一方尽类，俱有法而异。或木或石，不害其方之相合也。尽类犹方也。物俱<br>然。<br>牛狂与马惟异，以牛有齿，马有尾，说牛之非马也，不可。是俱有，不偏有<br>偏无有。曰之与马不类，用牛有角，马无角，是类不同也。若举牛有角，马无角，<br>以是为类之不同也，是狂举也。犹牛有齿、马有尾。或不非牛而非牛也可，可则<br>或非牛或牛而牛也可。<br>故曰牛马非牛也，未可。牛马牛也，未可。则或可或不可，而曰牛马牛也未<br>可，亦不可。且牛不二，马不二，而牛马二。则牛不非牛，马不非马，而牛马非<br>牛非马，无难。<br>彼：正名者彼此。彼此可，彼彼止于彼，此此止于此，彼此不可，彼且此也。<br>彼此亦可，彼此止于彼此，若是而彼此也，则彼亦且此此也。<br>唱无过，无所周，若粺。和无过，使也，不得已。唱而不和，是不学也；<br>智少而不学，必寡。和而不唱，是不教也；智而不教，功适息。使人夺人衣，罪<br>或轻或重；使人予人酒，或厚或薄。<br>闻在外者，所不知也。或曰在室者之色若是其色。是所不智若所智也。犹白<br>若黑也，谁胜？是若其色也，若白者必白。今也智其色之若白也，故智其白也。<br>夫名以所明正所不智，不以所不智疑所明。若以尺度所不智长。外，亲智也；室<br>中，说智也。<br>以誖，不可也。出入之言可，是不誖，则是有可也。之人之言不可，以<br>当，必不审。<br>惟：谓是霍，可，而犹之非夫霍也，谓彼是是也。不可谓者，毋惟乎其谓。<br>彼犹惟乎其谓，则吾谓不行；彼若不惟其谓，则不行也。<br>无南者有穷则可尽，无穷则不可尽。有穷、无穷未可智，则可尽、不可尽不<br>可尽未可智。人之盈之否未可智，而必人之可尽，不可尽亦未可智，而必人之可<br>尽爱也，誖。人若不盈先穷，则人有穷也，尽有穷无难。盈无穷，则无穷尽也，<br>尽有穷无难。<br>不二智其数，恶智爱民之尽文也？或者遗乎其问也？尽问人，则尽爱其所问。<br>若不智其数，而智爱之尽文也无难。<br>仁：仁爱也；义，利也爱利，此也；所爱、所利，彼也。爱利不相为内外，<br>所爱、利亦不相为外内其为仁内也，义外也，举爱与所利也，是狂举也，若左目<br>出右目入。<br>学也，以为不知学之无益也，故告之也是。使智学之无益也，是教也，以学<br>为无益也教，誖。<br>论诽，诽之可不可，以理之可诽，虽多诽，其诽是也；其理不可非，虽少诽，<br>非也。今也谓多诽者不可，是犹以长论短<br>不诽，非己之诽也。不非诽，非可非也。不可非也，是不非诽也。<br>物，甚长、甚短，莫长于是，莫短于是。是之是也，非是也者，莫甚于是。<br>取高下，以善不善为度。不若山泽，处下善于处上，下所请上也。<br>不是，是，则是且是焉。今是文于是，而不于是，故是不文。是不文，则是<br>而不文焉。今是不文于是，而文于是，故文与是不文同说也。<br><hr>
