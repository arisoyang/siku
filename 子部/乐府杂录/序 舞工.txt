<h4>《子部·乐府杂录·序 舞工》<b class="x">作者：段安节</b></h4>
<br>舞者，乐之容也，有大垂手、小垂手，或如惊鸿，或如飞燕。婆娑，舞态也；<br>蔓延，舞缀也。古之能者，不可胜记。即有健舞、软舞、子舞、花舞、马舞。健<br>舞曲有《棱大》、《阿连》、《柘枝》、《剑器》、《胡旋》、《胡腾》、软舞<br>曲有《凉州》、《绿腰》、《苏合香》、《屈柘》、《团圆旋》、《甘州》等<br>（字舞，以舞人亚身于地，布成字也。花舞，著绿衣，偃身合成花字也。马舞者，<br>栊马人著采衣，执鞭，于床上舞蹀躞，蹄皆应节奏也。开元中有公孙大娘善舞剑<br>器，僧怀素见之，草书遂长，盖准其顿挫之势也）。<br><hr>
