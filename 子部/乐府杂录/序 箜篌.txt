<h4>《子部·乐府杂录·序 箜篌》<b class="x">作者：段安节</b></h4>
<br>箜篌乃郑、卫之音，权舆也；以其亡国之音，故号“空国之侯”，亦曰“坎<br>侯”。古乐府有《公无渡河》之曲：昔有白首翁，溺于河，歌以哀之；其妻丽玉<br>善箜篌，撰此曲，以寄哀情。咸通中第一部有张小子，忘其名，弹弄冠于今古，<br>今在西蜀。太和中有季齐皋者，亦为上手，曾为某门中乐史，后有女，亦善此伎，<br>为先徐相姬。大中末，齐皋尚在，有内官拟引入教坊，辞以衰老，乃止。胡部中<br>此乐妙绝。教坊虽有三十人，能者一两人而已。<br><hr>
