<h4>《子部·乐府杂录·序 唐老子》<b class="x">作者：段安节</b></h4>
唐老子者，本长安富家子，酷好声乐，落魄不事生计，常与国乐游处。一旦家产荡尽，因诣西廓，遇一老妪，持旧锦褥货鬻，乃以半千获之。寻有波斯见，大惊，谓康曰：“何处得此至宝？此是冰蚕丝所织，若暑月陈于座，可致一室清凉。”即酬价千万。康得之，还与国乐追欢，不经年复尽，寻卒。后乐人嗟惜之，遂制此曲，亦名《得至宝》。<hr>
