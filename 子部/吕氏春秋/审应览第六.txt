<h4>《子部·吕氏春秋·审应览第六》<b class="x">作者：吕不韦</b></h4>
<br>○审应<br>一曰：人主出声应容，不可不审。凡主有识，言不欲先。人唱我和，人先我<br>随，以其出为之入，以其言为之名，取其实以责其名，则说者不敢妄言，而人主<br>之所执其要矣。<br>孔思请行，鲁君曰：“天下主亦犹寡人也，将焉之？”孔思对曰：“盖闻君<br>子犹鸟也，骇则举。”鲁君曰：“主不肖而皆以然也，违不肖，过不肖，而自以<br>为能论天下之主乎？凡鸟之举也，去骇从不骇。去骇从不骇，未可知也。去骇从<br>骇，则鸟曷为举矣？”孔思之对鲁君也，亦过矣。<br>魏惠王使人谓韩昭侯曰：“夫郑乃韩氏亡之也，愿君之封其后也。此所谓存<br>亡继绝之义。君若封之，则大名。”昭侯患之，公子食我曰：“臣请往对之。”<br>公子食我至於魏，见魏王，曰：“大国命弊邑封郑之后，弊邑不敢当也。弊邑为<br>大国所患。昔出公之后声氏为晋公，拘於铜鞮，大国弗怜也，而使弊邑存亡继绝，<br>弊邑不敢当也。”魏王惭曰：“固非寡人之志也，客请勿复言。”是举不义以行<br>不义也。魏王虽无以应，韩之为不义，愈益厚也。公子食我之辩，适足以饰非遂<br>过。<br>魏昭王问於田诎曰：“寡人之在东宫之时，闻先生之议曰：‘为圣易。’有<br>诸乎？”田诎对曰臣之所举也。”昭王曰：“然则先生圣于？”田诎对曰：“未<br>有功而知其圣也，是尧之知舜也；待其功而后知其舜也，是市人之知圣也。今诎<br>未有功，而王问诎曰‘若圣乎’，敢问王亦其尧邪？”昭王无以应。田诎之对，<br>昭王固非曰“我知圣也”耳，问曰“先生其圣乎”己因以知圣对昭王。昭王有非<br>其有，田诎不察。<br>赵惠王谓公孙龙曰：“寡人事偃兵十馀年矣，而不成，兵不可偃乎？”公孙<br>龙对曰：“偃兵之意，兼爱天下之心也。兼爱天下，不可以虚名为也，必有其实。<br>今蔺、离石入秦，而王缟素布总；东攻齐得城，而王加膳置酒。秦得地而王布总，<br>齐亡地而王加膳，所非兼爱之心也。此偃兵之所以不成也。”今有人於此，无礼<br>慢易而求敬，阿党不公而求令，烦号数变而求静，暴戾贪得而求定，虽黄帝犹若<br>困。<br>卫嗣君欲重税以聚粟，民弗安，以告薄疑曰：“民甚愚矣。夫聚粟也，将以<br>为民也。其自藏之与在於上，奚择？”薄疑曰：“不然。其在於民而君弗知，其<br>不如在上也；其在於上而民弗知，其不如在民也。”凡听必反诸己，审则令无不<br>听矣。国久则固，固则难亡。今虞、夏、殷、周无存者，皆不知反诸己也。<br>公子沓相周，申向说之而战。公子沓訾之曰：“申子说我而战，为吾相也夫？”<br>申向曰：“向则不肖，虽然公子年二十而相，见老者而使之战，请问孰病哉？”<br>公子沓无以应。战者，不习也；使人战者，严驵也。意者恭节而人犹战，任不在<br>贵者矣。故人虽时有自失者，犹无以易恭节。自失不足以难，以严驵则可。<br>○重言<br>二曰：人主之言，不可不慎。高宗，天子也。即位，谅暗。三年不言。卿大<br>夫恐惧，患之。高宗乃言曰：“以余一人正四方，余唯恐言之不类也，兹故不言。”<br>古之天子，其重言如此，故言无遗者。<br>成王与唐叔虞燕居，援梧叶以为珪。而授唐叔虞曰：“余以此封女。”叔虞<br>喜，以告周公。周公以请曰：“天子其封虞邪？”成王曰：“余一人与虞戏也。”<br>周公对曰：“臣闻之，天子无戏言。天子言，则史书之，工诵之，士称之。”於<br>是遂封叔虞于晋。周公旦可谓善说矣，一称而令成王益重言，明爱弟之义，有辅<br>王室之固。<br>荆庄王立三年，不听而好讔。成公贾入谏，王曰：“不谷禁谏者，今子谏，<br>何故？”对曰：“臣非敢谏也，愿与君王讔也。”王曰：“胡不设不谷矣？”<br>对曰：“有鸟止於南方之阜，三年不动不飞不鸣，是何鸟也？”王射之，曰：<br>“有鸟止於南方之阜，其三年不动，将以定志意也；其不飞，将以长羽翼也；其<br>不鸣，将以览民则也。是鸟虽无飞，飞将冲天；虽无鸣，鸣将骇人。贾出矣，不<br>谷知之矣。”明日朝，所进者五人，所退者十人。群臣大说，荆国之众相贺也。<br>故《诗》曰：“何其久也，必有以也。何其处也，必有与也。”其庄王之谓邪！<br>成公贾之讔也，贤於太宰嚭之说也。太宰嚭之说，听乎夫差，而吴国为墟；成<br>公贾之讔。喻乎荆王，而荆国以霸。<br>齐桓公与管仲谋伐莒，谋未发而闻於国，桓公怪之，曰：“与仲父谋伐莒，<br>谋未发而闻於国，其故何也？”管仲曰：“国必有圣人也。”桓公曰：“嘻！日<br>之役者，有执蹠<imgheight=32width=32border=0src=/bzk/C158.bmp>而上视者，意者其是邪！”乃令复役，无得相代。少顷，<br>东郭牙至。管仲曰：“此必是已。”乃令宾者延之而上，分级而立。管子曰：<br>“子邪言伐莒者？”对曰：“然。”管仲曰：“我不言伐莒，子何故言伐莒？”<br>对曰：“臣闻君子善谋，小人善意。臣窃意之也。”管仲曰：“我不言伐莒，子<br>何以意之？”对曰：“臣闻君子有三色：显然喜乐者，钟鼓之色也；湫然清静者，<br>衰绖之色也；艴然充盈、手足矜者，兵革之色也。日者臣望君之在台上也，艴然<br>充盈、手足矜者，此兵革之色也。君呿而不唫，所言者‘莒’也；君举臂而<br>指，所当者莒也。臣窃以虑诸侯之不服者，其惟莒乎！臣故言之。”凡耳之闻，<br>以声也。今不闻其声，而以其容与臂，是东郭牙不以耳听而闻也。桓公、管仲虽<br>善匿，弗能隐矣。故圣人听於无声，视於无形。詹何、田子方、老耽是也。<br>○精谕<br>三曰：圣人相谕不待言，有先言言者也。海上之人有好蜻者，每居海上，从<br>蜻游，蜻之至者百数而不止，前后左右尽蜻也，终日玩之而不去。其父告之曰：<br>“闻蜻皆从女居，取而来，吾将玩之。”明日之海上，而蜻无至者矣。<br>胜书说周公旦曰：“延小人众，徐言则不闻，疾言则人知之。徐言乎，疾言<br>乎？”周公旦曰：“徐言。”胜书曰：“有事於此，而精言之而不明，勿言之而<br>不成。精言乎，勿言乎？”周公旦曰：“勿言。”故胜书能以不言说，而周公旦<br>能以不言听。此之谓不言之听。不言之谋，不闻之事，殷虽恶周，不能疵矣。口<br><口昬>不言，以精相告，纣虽多心，弗能知矣。目视於无形，耳听於无声，商闻虽<br>众，弗能窥矣。同恶同好，志皆有欲，虽为天子，弗能离矣。<br>孔子见温伯雪子，不言而出。子贡曰：“夫子之欲见温伯雪子好矣，今也见<br>之而不言，其故何也？”孔子曰：“若夫人者，目击而道存矣，不可以容声矣。”<br>故未见其人而知其志，见其人而心与志皆见，天符同也。圣人之相知，岂待言哉？<br>白公问於孔子曰：“人可与微言乎？”孔子不应。白公曰：“若以石投水，<br>奚若？”孔子曰：“没人能取之。”白公曰：“若以水投水，奚若？”孔子曰：<br>“淄、渑之合者，易牙尝而知之。”白公曰：“然则人不可与微言乎？”孔子曰：<br>“胡为不可？唯知言之谓者为可耳。”白公弗得也。知谓则不以言矣。言者谓之<br>属也。求鱼者濡，争兽者趋，非乐之也。故至言去言，至为无为。浅智者之所争<br>则末矣。此白公之所以死於法室。<br>齐桓公合诸侯，卫人后至。公朝而与管仲谋伐卫，退朝而入，卫姬望见君，<br>下堂再拜，请卫君之罪。公曰：“吾於卫无故，子曷为请？”对曰：“妾望君之<br>入也，足高气强，有伐国之志也。见妾而有动色，伐卫也。”明日君朝，揖管仲<br>而进之。管仲曰：“君舍卫乎？”公曰：“仲父安识之？”管仲曰：“君之揖朝<br>也恭，而言也徐，见臣而有惭色，臣是以知之。”君曰：“善。仲父治外，夫人<br>治内，寡人知终不为诸侯笑矣。”桓公之所以匿者不言也，今管子乃以容貌音声，<br>夫人乃以行步气志。桓公虽不言，若暗夜而烛燎也。<br>晋襄公使人於周曰：“弊邑寡君寝疾，卜以守龟，曰：‘三途为祟。’弊邑<br>寡君使下臣愿藉途而祈福焉。”天子许之，朝，礼使者事毕，客出。苌弘谓刘康<br>公曰：“夫祈福於三途，而受礼於天子，此柔嘉之事也，而客武色，殆有他事，<br>愿公备之也。”刘康公乃儆戎车卒士以待之。晋果使祭事先，因令杨子将卒十二<br>万而随之，涉於棘津，袭聊、阮、梁蛮氏，灭三国焉。此形名不相当，圣人之所<br>察也，苌弘则审矣。故言不足以断小事，唯知言之谓者可为。<br>○离谓<br>四曰：言者以谕意也。言意相离，凶也。乱国之俗，甚多流言，而不顾其实，<br>务以相毁，务以相誉，毁誉成党，众口熏天，贤不肖不分。以此治国，贤主犹惑<br>之也，又况乎不肖者乎？惑者之患，不自以为惑，故惑惑之中有晓焉，冥冥之中<br>有昭焉。亡国之主，不自以为惑，故与桀、纣、幽、厉皆也。然有亡者国，无二<br>道矣。<br>郑国多相县以书者，子产令无县书，邓析致之。子产令无致书，邓析倚之。<br>令无穷，则邓析应之亦无穷矣。是可不可无辩也。可不可无辩，而以赏罚，其罚<br>愈疾，其乱愈疾。此为国之禁也。故辩而不当理则伪，知而不当理则诈。诈伪之<br>民，先王之所诛也。理也者，是非之宗也。<br>洧水甚大，郑之富人有溺者，人得其死者。富人请赎之，其人求金甚多。以<br>告邓析，邓析曰：“安之。人必莫之卖矣。”得死者患之，以告邓析，邓析又答<br>之曰：“安之。此必无所更买矣。”夫伤忠臣者有似於此也。夫无功不得民，则<br>以其无功不得民伤之；有功得民，则又以其有功得民伤之。人主之无度者，无以<br>知此，岂不悲哉？比干、苌弘以此死，箕子、商容以此穷，周公、召公以此疑，<br>范蠡、子胥以此流，死生存亡安危，从此生矣。<br>子产治郑，邓析务难之，与民之有狱者约：大狱一衣，小狱襦袴。民之献衣<br>襦袴而学讼者，不可胜数。以非为是，以是为非，是非无度，而可与不可日变。<br>所欲胜因胜，所欲罪因罪。郑国大乱，民口喧哗。子产患之，於是杀邓析而戮之，<br>民心乃服，是非乃定，法律乃行。今世之人，多欲治其国，而莫之诛邓析之类，<br>此所以欲治而愈乱也。<br>齐有事人者，所事有难而弗死也。遇故人於途，故人曰：“固不死乎？”对<br>曰：“然。凡事人，以为利也。死不利，故不死。”故人曰：“子尚可以见人乎？”<br>对曰：“子以死为顾可以见人乎？”是者数传。不死於其君长，大不义也，其辞<br>犹不可服，辞之不足以断事也明矣。夫辞者，意之表也。鉴其表而弃其意，悖。<br>故古之人，得其意则舍其言矣。听言者以言观意也，听言而意不可知，其与桥言<br>无择。<br>齐人有淳于髡者，以从说魏王。魏王辨之，约车十乘，将使之荆。辞而行，<br>有以横说魏王，魏王乃止其行。失从之意，又失横之事，夫其多能不若寡能，其<br>有辩不若无辩。周鼎著倕而龁其指，先王有以见大巧之不可为也。<br>○淫辞<br>五曰：非辞无以相期，从辞则乱。乱辞之中又有辞焉，心之谓也。言不欺心，<br>则近之矣。凡言者以谕心也。言心相离，而上无以参之，则下多所言非所行也，<br>所行非所言也。言行相诡，不祥莫大焉。<br>空雄之遇，秦、赵相与约，约曰：“自今以来，秦之所欲为，赵助之；赵之<br>所欲为，秦助之。”居无几何，秦兴兵攻魏，赵欲救之。秦王不说，使人让赵王<br>曰：“约曰：‘秦之所欲为，赵助之；赵之所欲为，秦助之。’今秦欲攻魏，而<br>赵因欲救之，此非约也。”赵王以告平原君，平原君以告公孙龙，公孙龙曰：<br>“亦可以发使而让秦王曰：‘赵欲救之，今秦王独不助赵，此非约也。’”<br>孔穿、公孙龙相与论於平原君所，深而辩，至於藏三牙，公孙龙言藏之三牙<br>深辩。孔穿不应，少选，辞而出。明日，孔穿朝，平原君谓孔穿曰：“昔者公孙<br>龙之言甚辩。”孔穿曰：“然。几能令藏三牙矣。虽然难。愿得有问於君：谓藏<br>三牙甚难而实非也，谓藏两牙甚易而实是也。不知君将从易而是者乎，将从难而<br>非者乎？”平原君不应。明日，谓公孙龙曰：“公无与孔穿辩。”<br>荆柱国庄伯令其父视曰，日“在天”；视其奚如，曰“正圆”；视其时，日<br>“当今”。令谒者驾，曰“无马”。令涓人取冠，“进上”。问马齿，圉人曰<br>“齿十二与牙三十”。<br>人有任臣不亡者，臣亡，庄伯决之，任者无罪。<br>宋有澄子者，亡缁衣。求之途，见妇人衣缁衣，援而弗舍，欲取其衣，曰：<br>“今者我亡缁衣。”妇人曰：“公虽亡缁衣，此实吾所自为也。”澄子曰：“子<br>不如速与我衣。昔吾所亡者，纺缁也；今子之衣，禅缁也。以禅缁当纺缁，子岂<br>不得哉？”<br>宋王谓其相唐鞅曰：“寡人所杀戮者众矣，而群臣愈不畏，其故何也？”唐<br>鞅对曰：“王之所罪，尽不善者也。罪不善，善者故为不畏。王欲群臣之畏也，<br>不若无辨其善与不善而时罪之，若此则群臣畏矣。”居无几何，宋君杀唐鞅。唐<br>鞅之对也，不若无对。<br>惠子为魏惠王为法。为法已成，以示诸民人，民人皆善之。献之惠王，惠王<br>善之，以示翟翦，翟翦曰：“善也。”惠王曰：“可行邪？”翟翦曰：“不可。”<br>惠王曰：“善而不可行，何故？”翟翦对曰：“今举大木者，前呼舆謣，后亦<br>应之，此其於举大木者善矣。岂无郑、卫之音哉？然不若此其宜也。夫国亦木之<br>大者也。”<br>○不屈<br>六曰：察士以为得道则未也，虽然，其应物也，辞难穷矣。辞虽穷，其为祸<br>福犹未可知。察而以达理明义，则察为福矣；察而以饰非惑愚，则察为祸矣。古<br>者之贵善御也，以逐暴禁邪也。<br>魏惠王谓惠子曰：“上世之有国，必贤者也。今寡人实不若先生，愿得传国。”<br>惠子辞。王又固请曰：“寡人莫有之国於此者也，而传之贤者，民之贪争之心止<br>矣。欲先生之以此听寡人也。”惠子曰：“若王之言，则施不可而听矣。王固万<br>乘之主也，以国与人犹尚可。今施，布衣也，可以有万乘之国而辞之，此其止贪<br>争之心愈甚也。”惠王谓惠子曰：古之有国者，必贤者也。夫受而贤者，舜也，<br>是欲惠子之为舜也；夫辞而贤者，许由也，是惠子欲为许由也；传而贤者，尧也，<br>是惠王欲为尧也。尧、舜、许由之作，非独传舜而由辞也，他行称此。今无其他，<br>而欲为尧、舜、许由，故惠王布冠而拘于鄄，齐威王几弗受；惠子易衣变冠，乘<br>舆而走，几不出乎魏境。凡自行不可以幸为，必诚。<br>匡章谓惠子於魏王之前曰：“蝗螟，农夫得而杀之，奚故？为其害稼也。今<br>公行，多者数百乘，步者数百人；少者数十乘，步者数十人。此无耕而食者，其<br>害稼亦甚矣。”惠王曰：“惠子施也难以辞与公相应。虽然，请言其志。”惠子<br>曰：“今之城者，或者操大筑乎城上，或负畚而赴乎城下，或操表掇以善睎望。<br>若施者，其操表掇者也。使工女化而为丝，不能治丝；使大匠化而为木，不能治<br>木；使圣人化而为农夫，不能治农夫。施而治农夫者也，公何事比施於螣螟乎？”<br>惠子之治魏为本，其治不治。当惠王之时，五十战而二十败，所杀者不可胜数，<br>大将、爱子有禽者也。大术之愚，为天下笑，得举其讳。乃请令周太史更著其名。<br>围邯郸三年而弗能取，士民罢潞，国家空虚，天下之兵四至，众庶诽谤，诸侯不<br>誉。谢於翟翦，而更听其谋，社稷乃存。名宝散出，土地四削，魏国从此衰矣。<br>仲父，大名也；让国，大实也。说以不听不信。听而若此，不可谓工矣。不工而<br>治，贼天下莫大焉。幸而独听於魏也。以贼天下为实，以治之为名，匡章之非，<br>不亦可乎！<br>白圭新与惠子相见也，惠子说之以强，白圭无以应。惠子出，白圭告人曰：<br>“人有新取妇者，妇至，宜安矜烟视媚行。竖子操蕉火而钜，新妇曰：‘蕉火大<br>钜’。入於门，门中有敛陷，新妇曰：‘塞之！将伤人之足。’此非不便之家氏<br>也，然而有大甚者。今惠子之遇我尚新，其说我有大甚者。”惠子闻之，曰：<br>“不然。《诗》曰：‘恺悌君子，民之父母。’恺者大也，悌者长也。君子之德，<br>长且大者，则为民父母。父母之教子也，岂待久哉？何事比我於新妇乎？《诗》<br>岂曰‘恺悌新妇’哉？”诽污因污，诽辟因辟，是诽者与所非同也。白圭曰：惠<br>子之遇我尚新，其说我有大甚者。惠子闻而诽之，因自以为为之父母，其非有甚<br>於白圭亦有大甚者。<br>○应言<br>七曰：白圭谓魏王曰：“市丘之鼎以烹鸡，多洎之则淡而不可食，少洎之则<br>焦而不熟，然而视之蝺焉美，无所可用。惠子之言，有似於此。”惠子闻之，<br>曰：“不然。使三军饥而居鼎旁，适为之甑。则莫宜之此鼎矣。”白圭闻之，曰：<br>“无所可用者，意者徒加其甑邪？”白圭之论自悖，其少魏王大甚。以惠子之言<br>蝺焉美，无所可用，是魏王以言无所可用者为仲父也，是以言无所用者为美也。<br>公孙龙说燕昭王以偃兵，昭王曰：“甚善。寡人愿与客计之。”公孙龙曰：<br>“窃意大王之弗为也。”王曰：“何故？”公孙龙曰：“日者大王欲破齐，诸天<br>下之士其欲破齐者，大王尽养之；知齐之险阻要塞、君臣之际者，大王尽养之；<br>虽知而弗欲破者，大王犹若弗养。其卒果破齐以为功。今大王曰：我甚取偃兵。<br>诸侯之士在大王之本朝者，尽善用兵者也。臣是以知大王之弗为也。王无以应。”<br>司马喜难墨者师於中山王前以非攻，曰：“先生之所术非攻夫？”墨者师曰：<br>“然。”曰：“今王兴兵而攻燕，先生将非王乎？”墨者师对曰：“然则相国是<br>攻之乎？”司马喜曰：“然。”墨者师曰：“今赵兴兵而攻中山，相国将是之乎？”<br>司马喜无以应。<br>路说谓周颇曰“公不爱赵，天下必从。”周颇曰“固欲天下之从也。天下从，<br>则秦利也。路说应之曰：“然则公欲秦之利夫？”周颇曰：“欲之。”路说曰：<br>“公欲之，则胡不为从矣？”<br>魏令孟卬割绛、汾、安邑之地以与秦王。王喜，令起贾为孟卬求司徒於魏王。<br>魏王不说，应起贾曰：“卬，寡人之臣也。寡人宁以臧为司徒，无用卬。愿大王<br>之更以他人诏之也。”起贾出，遇孟卬於廷。曰：“公之事何如？”起贾曰：<br>“公甚贱子公之主。公之主曰：宁用臧为司徒，无用公。”孟卬入见，谓魏王曰：<br>“秦客何言？”王曰：“求以女为司徒。”孟卬曰：“王应之谓何？”王曰：<br>“宁以臧，无用卬也。”孟卬太息曰：“宜矣王之制於秦也！王何疑秦之善臣也？<br>以绛、汾、安邑令负牛书与秦，犹乃善牛也。卬虽不肖，独不如牛乎？且王令三<br>将军为臣先，曰‘视卬如身’，是臣重也。令二轻臣也，令臣责，卬虽贤，固能<br>乎？”居三日，魏王乃听起贾。凡人主之与其大官也，为有益也。今割国之锱锤<br>矣，而因得大官，且何地以给之？大官，人臣之所欲也。孟卬令秦得其所欲，秦<br>亦令孟卬得其所欲，责以偿矣，尚有何责？魏虽强，犹不能责无责，又况於弱？<br>魏王之令乎孟卬为司徒，以弃其责，则拙也。<br>秦王立帝，宜阳许绾诞魏王，魏王将入秦。魏敬谓王曰：“以河内孰与梁重？”<br>王曰：“梁重。”又曰：“梁孰与身重？”王曰：“身重。”又曰：“若使秦求<br>河内，则王将与之乎？”王曰：“弗与也。”魏敬曰：“河内，三论之下也；身，<br>三论之上也。秦索其下而王弗听，索其上而王听之，臣窃不取也。”王曰：“甚<br>然。”乃辍行。秦虽大胜於长平，三年然后决，士民倦，粮食。当此时也，两周<br>全，其北存，魏举陶削卫，地方六百，有之势是而入，大蚤，奚待於魏敬之说也？<br>夫未可以入而入，其患有将可以入而不入。入与不入之时，不可不熟论也。<br>○具备<br>八曰：今有羿、蜂蒙、繁弱於此，而无弦，则必不能中也。中非独弦也，而<br>弦为弓中之具也。夫立功名亦有具，不得其具，贤虽过汤、武。则劳而无功矣。<br>汤尝约於郼、薄矣，武王尝穷於毕、裎矣，伊尹尝居於庖厨矣，太公尝隐於钓<br>鱼矣。贤非衰也，智非愚也，皆无其具也。故凡立功名，虽贤，必有其具，然后<br>可成。<br>宓子贱治亶父，恐鲁君之听谗人，而令己不得行其术也，将辞而行，请近吏<br>二人於鲁君与之俱。至於亶父，邑吏皆朝。宓子贱令吏二人书。吏方将书，宓子<br>贱从旁时掣摇其肘，吏书之不善，则宓子贱为之怒。吏甚患之，辞而请归。宓子<br>贱曰：“子之书甚不善，子勉归矣！”二吏归报於君，曰：“宓子不可为书。”<br>君曰：“何故？”吏对曰：“宓子使臣书，而时掣摇臣之肘，书恶而有甚怒，吏<br>皆笑宓子。此臣所以辞而去也。”鲁君太息而叹曰：“宓子以此谏寡人之不肖也。<br>寡人之乱子，而令宓子不得行其术，必数有之矣。微二人，寡人几过。”遂发所<br>爱而令之亶父，告宓子曰：“自今以来，亶父非寡人之有也，子之有也。有便於<br>亶父者，子决为之矣。五岁而言其要。”宓子敬诺，乃得行其术於亶父。三年，<br>巫马旗短褐衣弊裘而往观化於亶父，见夜渔者，得则舍之。巫马旗问焉，曰：<br>“渔为得也，今子得而舍之，何也？”对曰：“宓子不欲人之取小鱼也。所舍者<br>小鱼也。”巫马旗归，告孔子曰：“宓子之德至矣，使民暗行若有严刑於旁。敢<br>问宓子何以至於此？”孔子曰：“丘尝与之言曰：‘诚乎此者刑乎彼。’宓子必<br>行此术於亶父也。”<br>夫宓子之得行此术也，鲁君后得之也。鲁君后得之者，宓子先有其备也。先<br>有其备，岂遽必哉？此鲁君之贤也。三月婴儿，轩冕在前，弗知欲也；斧钺在后，<br>弗知恶也；慈母之爱，谕焉。诚也。故诚有诚乃合於情。精有精乃通於天。乃通<br>於天，水木石之性，皆可动也，又况於有血气者乎？故凡说与治之务莫若诚。听<br>言哀者，不若见其哭也；听言怒者，不若见其斗也。说与治不诚，其动人心不神。<br><hr>
