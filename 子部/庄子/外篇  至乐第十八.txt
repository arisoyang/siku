<h4>《子部·庄子·外篇  至乐第十八》<b class="x">作者：庄周</b></h4>
<br>天下有至乐无有哉？有可以活身者无有哉？今奚为奚据？奚避奚处？奚就奚<br>去？奚乐奚恶？<br>夫天下之所尊者，富贵寿善也；所乐者，身安厚味美服好色音声也；所下者，<br>贫贱夭恶也；所苦者，身不得安逸，口不得厚味，形不得美服，目不得好色，耳<br>不得音声。若不得者，则大忧以惧。其为形也亦愚哉！<br>夫富者，苦身疾作，多积财而不得尽用，其为形也亦外矣。夫贵者，夜以继<br>日，思虑善否，其为形也亦疏矣。人之生也，与忧俱生，寿者惽々，久忧不死，<br>何苦也！其为形也亦远矣。烈士为天下见善矣，未足以活身。吾未知善之诚善邪，<br>诚不善邪？若以为善矣，不足活身；以为不善矣，足以活人。故曰，“忠谏不听，<br>蹲循勿争。”故夫子胥争之以残其形，不争，名亦不成。诚有善无有哉？<br>今俗之所为与其所乐，吾又未知乐之果乐邪，果不乐邪？吾观夫俗之所乐，<br>举群趣者，誙々然如将不得已，而皆曰乐者，吾未之乐也，亦未之不乐也。果<br>有乐无有哉？吾以无为诚乐矣，又俗之所大苦也。故曰，“至乐无乐，至誉无誉。”<br>天下是非果未可定也。虽然，无为可以定是非。至乐活身，唯无为几存。请<br>尝试言之。天无为以之清，地无为以之宁，故两无为相合，万物皆化。芒乎芴乎，<br>而无从出乎！芴乎芒乎，而无有象乎！万物职职，皆从无为殖。故曰天地无为也<br>而无不为也，人也孰能得无为哉！<br>庄子妻死，惠子吊之，庄子则方箕踞鼓盆而歌。<br>惠子曰：“与人居，长子老身，死不哭亦足矣，又鼓盆而歌，不亦甚乎！”<br>庄子曰：“不然。是其始死也，我独何能无概然！察其始而本无生，非徒无<br>生也而本无形，非徒无形也而本无气。杂乎芒芴之间，变而有气，气变而有形，<br>形变而有生，今又变而之死。是相与为春秋冬夏四时行也。人且偃然寝于巨室，<br>而我噭々然随而哭之，自以为不通乎命，故止也。”<br>支离叔与滑介叔观于冥伯之丘，昆仑之虚，黄帝之所休。俄而柳生其左肘，<br>其意蹶蹶然恶之。支离叔曰：“子恶之乎？”<br>滑介叔曰：“亡，予何恶？生者，假借也；假之而生生者，尘垢也。死生为<br>昼夜。且吾与子观化而化及我，我又何恶焉！”<br>庄子之楚，见空髑髅，髐然有形，撽以马捶，因而问之，曰：“夫子贪生<br>失理，而为此乎？将子有亡国之事，斧钺之诛，而为此乎？将子有不善之行，愧<br>遗父母妻子之丑，而为此乎？将子有冻馁之患，而为此乎？将子之春秋故及此<br>乎？”<br>于是语卒，援髑髅，枕而卧。夜半，髑髅见梦曰：“子之谈者似辩士。视子<br>所言，皆生人之累也，死则无此矣。子欲闻死之说乎？”<br>庄子曰：“然。”<br>髑髅曰：“死，无君于上，无臣于下；亦无四时之事，从然以天地为春秋，<br>虽南面王乐，不能过也。”<br>庄子不信，曰：“吾使司命复生子形，为子骨肉肌肤，反子父母、妻子、闾<br>里、知识，子欲之乎？”<br>髑髅深矉蹙頞曰：“吾安能弃南面王乐而复为人间之劳乎！”<br>颜渊东之齐，孔子有忧色。子贡下席而问曰：“小子敢问，回东之齐，夫子<br>有忧色，何邪？”<br>孔子曰：“善哉汝问！昔者管子有言，丘甚善之，曰：‘褚小者不可以怀大，<br>绠短者不可以汲深。’夫若是者，以为命有所成而形有所适也，夫不可损益。吾<br>恐回与齐侯言尧、舜、黄帝之道，而重以燧人、神农之言。彼将内求于己而不得，<br>不得则惑，人惑则死。<br>且女独不闻邪？昔者海鸟止于鲁郊，鲁侯御而觞之于庙，奏九韶以为乐，具<br>太牢以为膳。鸟乃眩视忧悲，不敢食一脔，不敢饮一杯，三日而死。此以己养养<br>鸟也，非以鸟养养鸟也。夫以鸟养养鸟者，宜栖之深林，游之坛陆，浮之江湖，<br>食之鱿<鱼攸>，随行列而止，委虵而处。彼唯人言之恶闻，奚以夫譊々为乎！<br>咸池九韶之乐，张之洞庭之野，鸟闻之而飞，兽闻之而走，鱼闻之而下入，人卒<br>闻之，相与还而观之。鱼处水而生，人处水而死，彼必相与异，其好恶故异也。<br>故先圣不一其能，不同其事。名止于实，义设于适，是之谓条达而福持。”<br>列子行食于道从，见百岁髑髅，攓蓬而指之曰：“唯予与汝知而未尝死，<br>未尝生也。予果养乎？予果欢乎？”<br>种有几，得水则为<imgheight=32width=32border=0src=/bzk/Z053.bmp>，得水土之际则为蛙蠙之衣，生于陵屯则为陵舄，陵舄<br>得郁栖则为乌足，乌足之根为蛴螬，其叶为胡蝶。胡蝶胥也化而为虫，生于灶下，<br>其状若脱，其名为鸲掇。鸲掇千日为鸟，其名为乾馀骨。乾馀骨之沫为斯弥，斯<br>弥为食醯。颐辂生乎食醯，黄軦生乎九猷，瞀芮生乎腐蠸。羊奚比乎不<br>箰，久竹生青宁，青宁生程，程生马，马生人，人又反入于机。万物皆出于<br>机，皆入于机。<br><hr>
