<h4>《子部·喻世明言·第十六卷  范巨卿鸡黍死生交》<b class="x">作者：冯梦龙辑</b></h4>
<br>种树莫种垂杨枝，结交莫结轻薄儿。杨枝不耐秋风吹，轻薄易结还易离。<br>君不见、昨日书来两相忆，今日相逢不相识！不如杨枝犹可久，一度春风一<br>回首。<br>这篇言语是《结交行》，言结交最难。今日说一个秀才，乃汉明帝时人，姓<br>张名劭，字元伯，是汝州南城人氏。家本农业，苦志读书；年三十五岁，不曾婚<br>娶。其老母年近六旬，并弟张勤努力耕种，以供二膳。时汉帝求贤。劭辞老母，<br>别兄弟，自负书囊，来到东都洛阳应举。在路非只一日。到洛阳不远，当日天晚，<br>投店宿歇。是夜，常闻邻房有人声唤。劭至晚问店小二：“间壁声唤的是谁？”<br>小二答道：“是一个秀才，害时症，在此将死。”劭曰：“既是斯文，当以看视。”<br>小二曰：“瘟病过人，我们尚自不去看他；秀才，你休去！”劭曰：“死生有命，<br>安有病能过人之理？吾须视之。”小二劝不住。劭乃推门而入，见一人仰面卧于<br>土榻之上，面黄肌瘦，口内只叫：“救人！”劭见房中书囊、衣冠，都是应举的<br>行动，遂扣头边而言曰：“君子勿忧，张劭亦是赴选之人。今见汝病至笃，吾竭<br>力救之。药饵粥食，吾自供奉，且自宽心。”其人曰：“若君子救得我病，容当<br>厚报。”劭随即挽人请医用药调治。蚤晚汤水粥食，劭自供给。<br>数日之后，汗出病减，渐渐将息，能起行立。劭问之，乃是楚州山阳人氏，<br>姓范，名式，字巨卿，年四十岁。世本商贾，幼亡父母，有妻小。近弃商贾，来<br>洛阳应举。比及范巨卿将息得无事了，误了试期。范曰：“今因式病，有误足下<br>功名，甚不自安。”劭曰：“大丈夫以义气为重，功名富贵，乃微末耳。已有分<br>定，何误之有？”范式自此与张劭情如骨肉，结为兄弟。式年长五岁，张劭拜范<br>式为兄。<br>结义后，朝暮相随，不觉半年。范式思归，张劭与计算房钱，还了店家。二<br>人同行数日，到分路之处，张劭欲送范式。范式曰：“若如此，某又送回。不如<br>就此一别，约再相会。”二人酒肆共饮，见黄花红叶，妆点秋光，以助别离之兴。<br>酒座间杯泛茱萸，问酒家，方知是重阳佳节。范式曰：“吾幼亡父母，屈在商贾。<br>经书虽则留心，奈为妻子所累。幸贤弟有老母在堂，汝母即吾母也，来年今日，<br>必到贤弟家中，登堂拜母，以表通家之谊。”张劭曰：“但村落无可为款，倘蒙<br>兄长不弃，当设鸡黍以待，幸勿失信。”范式曰：“焉肯失信于贤弟耶？”二人<br>饮了数杯，不忍相舍。张劭拜别范式。范式去后，劭凝望堕泪；式亦回顾泪下，<br>两各悒怏而去。有诗为证：<br>手采黄花泛酒卮，殷勤先订隔年期。临歧不忍轻分别，执手依依各泪垂。<br>且说张元伯到家，参见老母。母曰：“吾儿一去，音信不闻，令我悬望，如<br>饥似渴。”张劭曰：“不孝男于途中遇山阳范巨卿，结为兄弟，以此逗留多时。”<br>母曰：“巨卿何人也？”张劭备述详细。母曰：“功名事，皆分定。既逢信义之<br>人结交，甚快我心。”少刻，弟归，亦以此事从头说知，各各欢喜。<br>自此张劭在家，再攻书史，以度岁月。光阴迅速，渐近重阳。劭乃预先畜养<br>肥鸡一只，杜酝浊酒。是日蚤起，洒扫草堂；中设母座，傍列范巨卿位；遍插菊<br>花于瓶中，焚信香于座上。呼弟宰鸡炊饭，以待巨卿。母曰：“山阳至此，迢递<br>千里，恐巨卿未必应期而至。待其来，杀鸡未迟。”劭曰：“巨卿，信士也，必<br>然今日至矣，安肯误鸡黍之约？入门便见所许之物，足见我之待久。如候巨卿来，<br>而后宰之，不见我惓惓之意。”母曰：“吾儿之友，必是端士。”遂烹炰以待。<br>是日，天晴日朗，万里无云。劭整其衣冠，独立庄门而望。看看近午，不见<br>到来。母恐误了农桑，令张勤自去田头收割。张劭听得前村犬吠，又往望之，如<br>此六七遭。因看红日西沉，现出半轮新月，母出户令弟唤劭曰：“儿久立倦矣！<br>今日莫非巨卿不来？且自晚膳。”劭谓弟曰：“汝岂知巨卿不至耶？若范兄不至，<br>吾誓不归。汝农劳矣，可自歇息。”母弟再三劝归，劭终不许。<br>候至更深，各自歇息。劭倚门如醉如痴，风吹草木之声，莫是范来，皆自惊<br>讶。看见银河耿耿，玉宇澄澄，渐至三更时分，月光都没了。隐隐见黑影中，一<br>人随风而至。劭视之，乃巨卿也。再拜踊跃而大喜曰：“小弟自蚤直候至今，知<br>兄非爽信也，兄果至矣。旧岁所约鸡黍之物，备之已久。路远风尘，别不曾有人<br>同来？”便请至草堂，与老母相见。范式并不答话，径入草堂。张劭指座榻曰：<br>“特设此位，专待兄来，兄当高座。”张劭笑容满面，再拜于地曰：“兄既远来，<br>路途劳困，且未可与老母相见。杜酿鸡黍，聊且充饥。”言讫又拜。范式僵立不<br>语，但以衫袖反掩其面。劭乃自奔入厨下，取鸡黍并酒，列于面前，再拜以进。<br>曰：“酒殽虽微，劭之心也，幸兄勿责。”但见范于影中，以手绰其气而不食。<br>劭曰：“兄意莫不怪老母并弟不曾远接，不肯食之？容请母出与同伏罪。”范摇<br>手止之。劭曰：“唤舍弟拜兄，若何？”范亦摇手而止之。劭曰：“兄食鸡黍后<br>进酒，若何？”范蹙其眉，似教张退后之意。劭曰：“鸡黍不足以奉长者，乃劭<br>当日之约，幸勿见嫌。”范曰：“弟稍退后，吾当尽情诉之。吾非阳世之人，乃<br>阴魂也。”劭大惊曰：“兄何故出此言？”范曰：“自与兄弟相别之后，回家为<br>妻子口腹之累，溺身商贾中。尘世滚滚，岁月匆匆，不觉又是一年。向日鸡黍之<br>约，非不挂心；近被蝇利所牵，忘其日期。今蚤邻右送茱萸酒至，方知是重阳。<br>忽记贤弟之约，此心如醉。山阳至此，千里之隔，非一日可到。若不如期，贤弟<br>以我为何物？鸡黍之约，尚自爽信，何况大事乎？寻思无计。常闻古人有云：人<br>不能行千里，魂能日行千里。遂嘱咐妻子曰：‘吾死之后，且勿下葬，待吾弟张<br>元伯至，方可入土。’嘱罢，自刎而死。魂架阴风，特来赴鸡黍之约。万望贤弟<br>怜悯愚兄，恕其轻忽之过，鉴其凶暴之诚；不以千里之程，肯为辞亲，到山阳一<br>见吾尸，死亦瞑目无憾矣。”言讫，泪如迸泉，急离坐榻，下阶砌。劭乃趋步逐<br>之，不觉忽踏了苍苔，颠倒于地。阴风拂面，不知巨卿所在。有诗为证：<br>风吹落月夜三更，千里幽魂叙旧盟。只恨世人多负约，故将一死见平生。<br>张劭如梦如醉，放声大哭。那哭声，惊动母亲并弟，急起视之，见堂上陈列<br>鸡黍酒果，张元伯昏倒于地。用水救醒，扶到堂上，半晌不能言，又哭至死。母<br>问曰：“汝兄巨卿不来，有甚利害？何苦自哭如此！”劭曰：“巨卿以鸡黍之约，<br>已死于非命矣。”母曰：“何以知之？”劭曰：“适间亲见巨卿到来，邀迎入坐，<br>具鸡黍以迎。但见其不食，再三恳之。巨卿曰：为商贾用心，失忘了日期。今蚤<br>方醒，恐负所约，遂自刎而死。阴魂千里，特来一见。母可容儿亲到山阳葬兄之<br>尸，儿明蚤收拾行李便行。”母哭曰：“古人有云囚人梦赦，渴人梦浆。此是吾<br>儿念念在心，故有此梦警耳。”劭曰：“非梦也，儿亲见来，酒食见在；逐之不<br>得，忽然颠倒，岂是梦乎？巨卿乃诚信之士，岂妄报耶！”弟曰：“此未可信。<br>如有人到山阳去，当问其虚实。”劭曰：“人禀天地而生，天地有五行，金、木、<br>水、火、土，人则有五常，仁、义、礼、智、信以配之，惟信非同小可。仁所以<br>配木，取其生意也；义所以配金，取其刚断也；礼所以配水，取其谦下也；智所<br>以配火，取其明达也；信所以配土，取其重厚也。圣人云：‘大车无輗，小车无<br>軏，其何以行之哉？’又云：‘自古皆有死，民无信不立。’巨卿既已为信而死，<br>吾安可不信而不去哉？弟专务农业，足可以奉老母；吾去之后，倍加恭敬；晨昏<br>甘旨，勿使有失。”遂拜辞其母曰：“不孝男张劭，今为义兄范巨卿为信义而亡，<br>须当往吊。已再三叮咛张勤，令侍养老母。母须蚤晚勉强饮食，勿以忧愁，自当<br>善保尊体。劭于国不能尽忠，于家不能尽孝，徒生于天地之间耳。今当辞去，以<br>全大信。”母曰：“吾儿去山阳，千里之遥，月余便回，何故出不利之语？”劭<br>曰：“生如浮沤，死生之事，旦夕难保。”恸哭而拜。弟曰：“勤与兄同去，若<br>何？”元伯曰：“母亲无人侍奉，汝当尽力事母，勿令吾忧。”洒泪别弟，背一<br>个小书囊，来蚤便行。有诗为证：<br>辞亲别弟到山阳，千里迢迢客梦长。岂为友朋轻骨肉？只因信义迫中肠。<br>沿路上饥不择食，寒不思衣。夜宿店舍，虽梦中亦哭。每日蚤起赶程，恨不<br>得身生两翼。行了数日，到了山阳。问巨卿何处住，径奔至其家门首。见门户锁<br>着，问及邻人。邻人曰：“巨卿死已过二七，其妻扶灵柩，往郭外去下葬。送葬<br>之人，尚自未回。”劭问了去处，奔至郭外，望见山林前新筑一所土墙，墙外有<br>数十人，面面相觑，各有惊异之状。劭汗流如雨，走往观之。见一妇人，身披重<br>孝；一子约有十七八岁，伏棺而哭。元伯大叫曰：“此处莫非范巨卿灵柩乎？”<br>其妇曰：“来者莫非张元伯乎？”张曰：“张劭自来不曾到此，何以知名姓耶？”<br>妇泣曰：“此夫主再三之遗言也。夫主范巨卿，自洛阳回，常谈贤叔盛德。前者<br>重阳日，夫主忽举止失措。对妾曰：我失却元伯之大信，徒生何益！常闻人不能<br>行千里，吾宁死，不敢有误鸡黍之约。死后且不可葬，待元伯来见我尸，方可入<br>土。今日已及二七，人劝云：‘元伯不知何日得来，先葬讫，后报知未晚。’因<br>此扶柩到此。众人拽棺入金井，并不能动，因此停住坟前，众都惊怪。见叔叔远<br>来如此慌速，必然是也。”元伯乃哭倒于地。妇亦大恸，送殡之人，无不下泪。<br>元伯于囊中取钱，令买祭物，香烛纸帛，陈列于前。取出祭文，酹酒再拜，<br>号泣而读。文曰：“维某年月日，契弟张劭。谨以炙鸡絮酒，致祭于仁兄巨卿范<br>君之灵曰：於维巨卿，气贯虹霓，义高云汉。幸倾盖于穷途，缔盍簪于荒店。黄<br>花九日，肝膈相盟；青剑三秋，头颅可断。堪怜月下凄凉，恍似日间眷恋。弟今<br>辞母，来寻碧水青松；兄亦嘱妻，伫望素车白练。故友那堪死别，谁将金石盟寒？<br>丈夫自是生轻，欲把昆吾锷按。历千古而不磨，期一言之必践。倘灵爽之犹存，<br>料冥途之长伴。呜呼哀哉！尚飧。”元伯发棺视之，哭声恸地。回顾嫂曰：“兄<br>为弟亡，岂能独生耶？囊中已具棺椁之费，愿嫂垂怜，不弃鄙贱，将劭葬于兄侧，<br>平生之大幸也。”嫂曰：“叔何故出此言也？”劭曰：“吾志已决，请勿惊疑。”<br>言讫，掣佩刀自刎而死。众皆惊愕，为之设祭，具衣棺营葬于巨卿墓中。<br>本州太守闻知，将此事表奏。明帝怜其信义深重，两生虽不登第，亦可褒赠，<br>以励后人。范巨卿赠山阳伯，张元伯赠汝南伯。墓前建庙，号“信义之祠”，墓<br>号“信义之墓”。旌表门闾。官给衣粮，以膳其子。巨卿子范纯绶，及第进士，<br>官鸿胪寺卿。至今山阳古迹犹存，题咏极多。惟有无名氏《踏莎行》一词最好，<br>词云：千里途遥，隔年期远，片言相许心无变。宁将信义托游魂，堂中鸡黍空劳<br>动。<br>月暗灯昏，泪痕如线，死生虽隔情何限。灵輀若候故人来，黄泉一笑重相<br>见。<br><hr>
