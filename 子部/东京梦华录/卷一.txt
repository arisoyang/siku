<h4>《子部·东京梦华录·卷一》<b class="x">作者：孟元老</b></h4>
<br>○东都外城<br>东都外城，方圆四十余里。城壕曰护龙河，阔十余丈，濠之内外，皆植杨柳，<br>粉墙朱户，禁人往来。城门皆瓮城三层，屈曲开门，唯南薰门、新郑门、新宋门、<br>封丘门皆直门两重，盖此系四正门，皆留御路故也。新城南壁，其门有三；正南<br>门曰南薰门；城南一边，东南则陈州门，傍有蔡河水门；西南则戴楼门，傍亦有<br>蔡河水门。蔡河正名惠民河，为通蔡州故也。东城一边，其门有四：东南曰东水<br>门，乃汴河下流水门也，其门跨河，有铁裹窗门，遇夜如闸垂下水面，两岸各有<br>门通人行路，出拐子城，夹岸百余丈；次则曰新宋门；次曰新曹门；又次曰东北<br>水门，乃五丈河之水门也。西城一边，其门有四：从南曰新郑门；次曰西水门，<br>汴河上水门也；次曰万胜门；又次曰固子门；又次曰西北水门，乃金水河水门也。<br>北城一边，其门有四：从东曰陈桥门；（秘大辽人使驿路）次曰封丘门；（北郊<br>御路）次曰新酸枣门；次曰卫州门。（诸门名皆俗呼。其正名如西水门曰利泽，<br>郑门本顺天门，固子门本金耀门）新城每百步设马面、战棚、密置女头，旦暮修<br>整，望之耸然。城里牙道，各植榆柳成荫。每二百步置一防城库，贮守御之器，<br>有广因兵士二十，指挥每日修造泥饰，专有京城所提总其事。<br>○旧京城<br>旧京城方圆约二十里许，南壁其门有三：正南曰朱雀门，左曰保康门，右曰<br>新门。东壁其门有三：从南汴河南岸角门子，河北岸曰旧宋门，次曰旧曹门。西<br>壁其门有三：从南曰旧郑门，次汴河北岸角门子，次曰梁门。北壁其门有三：从<br>东曰旧封丘门，次曰景龙门，（乃大内城角实箓宫前也）次曰金水门。<br>○河道<br>穿城河道有四。南壁曰蔡河，自陈蔡由西南戴楼门入京城，辽绕自东南陈州<br>门出，河上有桥十一，自陈州门里曰观桥（在五岳观后门），从北，次曰宣泰桥，<br>次曰云骑桥，次曰横桥子（在彭婆婆宅前），次曰高桥，次曰西保康门桥，次曰<br>龙津桥（正对内前），次曰新桥，次曰太平桥（高殿前宅前），次曰粜麦桥，次<br>曰第一座桥，次曰宜男桥，出戴楼门外曰四里桥。中曰汴河，自西京洛口分水入<br>京城，东去至泗州，入淮，运东南之粮，凡东南方物，自此入京城，公私仰给焉。<br>自东门外七里至西水门外，河上有桥十三，从东水门外七里曰虹桥，其桥无柱，<br>皆以巨木虚架，饰以丹雘，宛如飞虹，其上下桥亦如之；次曰顺成仓桥，入水门<br>里曰便桥，次曰下土桥，次曰上土桥，投西角子门曰相国寺桥。次曰州桥（正名<br>天汉桥），正对于大内御街，其桥与相国寺桥皆低平不通舟船，唯西河平船可过，<br>其桥与相国寺桥皆低平不通舟船，唯西河平船可过，其柱皆青石为之，石梁石笋<br>楯栏，近桥两岸，皆石壁，雕镌海马水兽飞云之状，桥下密排石柱，盖车驾御路<br>也。州桥之北岸御路，东西两阙，楼观对耸；桥之西有方浅船二只，头置巨干铁<br>枪数条，岸上有铁索三条，遇夜绞上水面，盖防遗火舟船矣。西去曰浚仪桥，次<br>曰兴国寺桥（亦名马车衙桥），次曰太师府桥（蔡相宅前），次曰金梁桥，次曰<br>西浮桥（旧以船为之桥皆用木厘矣），次曰西水门便桥，门外曰横桥。东北曰五<br>丈河，来自济郓，般挽京东路粮斛入京城，自新曹门北入京，河上有桥五：东去<br>曰小横桥，次曰广备桥，次曰蔡市桥，次曰青晕桥、染院桥。西北曰金水河，自<br>京城西南分京、索河水筑堤，从汴河上用木槽架过，从西北水门入京城，夹墙遮<br>拥，入大内灌后苑池浦矣。河上有桥三：曰白虎桥、横桥、五王宫桥之类。又曹<br>门小河子桥曰念佛桥，盖内诸司辇官亲事官之类，军营皆在曹门，侵晨上直，有<br>瞽者在桥上念经求化，得其名矣。<br>○大内<br>大内正门宣德楼列五门，门皆金钉朱漆，壁皆砖石间甃，镌镂龙凤飞去之状，<br>莫非雕甍画栋，峻桷层榱，覆以琉璃瓦，曲尺朵楼，朱栏彩槛，下列两阙亭相对，<br>悉用朱红杈子。入宣德楼正门，乃大庆殿，庭设两楼，如寺院钟楼，上有太史局，<br>保章正测验刻漏，逐时刻执牙牌奏。每遇大礼车驾斋宿及正朔朝会于此殿。殿外<br>左右横门曰左右长庆门。内城南壁有门三座，系大朝会趋朝路。宣德楼左曰左掖<br>门，右曰右掖门。左掖门里乃时堂，右掖门里西去乃天章、宝文等阁。宫城至北<br>廊约百余丈。入门东去街北廊乃枢密院，次中书省，次都堂（宰相朝退治事于此）<br>，次门下省，次大庆殿。外廊横门北去百余步，又一横门，每日宰执趋朝，此处<br>下马；余侍从台谏於第一横门下马，行至文德殿，入第二横门。东廊大庆殿东偏<br>门，西廊中书、门下后省，次修国史院，次南向小角门，正对文德殿（常朝殿也）<br>。殿前东西大街，东出东华门，西出西华门。近里又两门相对，左右嘉肃门也。<br>南去左右银台门。自东华门里皇太子宫入嘉肃门，街南大庆殿后门、东西上濩门，<br>街北宣祐门。南北大街西廊，面东曰凝晕殿，乃通会通门，入禁中矣。殿相对东<br>廊门楼，乃殿中省六尚局御厨。殿上常列禁卫两重，时刻提警，出入甚严。近里<br>皆近侍中贵。殿之外皆知省、御药、幕次、快行、亲从官、辇官、车子院、黄院<br>子、内诸司兵士，只候宣唤；及官禁买卖进贡，皆由此入。唯此浩穰诸司，人自<br>卖饮食珍奇之物，市井之间未有也。每遇早晚进膳，自殿中省对凝晕殿，禁卫成<br>列，约栏不得过往。省门上有一人呼喝，谓之“拨食家”。次有紫衣、裹脚子向<br>后曲折幞头者，谓之“院子家”，托一合，用黄绣龙合衣笼罩，左手携一红罗绣<br>手巾，进入于此，约十余合，继托金瓜合二十余面进入，非时取唤，谓之“泛索”<br>。宣祐门外，西去紫宸殿（正朔受朝于此）。次曰文德殿（常朝所御），次曰垂<br>拱殿，次曰皇仪殿，次曰集英殿。（御宴及试举人于此）后殿曰崇政殿、保和殿。<br>内书阁曰睿思殿。后门曰供辰门。东华门外，市井最盛，盖禁中买卖在此，凡饮<br>食、时新花果、鱼是鳖蟹、鹑兔脯腊、金玉珍玩衣着，无非天下之奇。其品味若<br>数十分，客要一二十味下酒，随索目下便有之。其岁时果瓜，蔬茹新上市，并茄<br>瓠之类，新出每对可直三五十千，诸濩分争以贵价取之。<br>○内诸司<br>内诸司皆在禁中，如学士院、皇城司、四方馆、客省、东西上濩门、通进司、<br>内弓剑枪甲军器等库、翰林司、内侍省、入内内侍省、内藏库、奉宸库、晾福殿<br>库、延福宫、殿中省六尚局、（尚药、尚食、尚辇、尚醢、尚舍、尚衣）诸濩分、<br>内香药库、后苑作、翰林书艺局、医官局、天章简单阁，明堂颁朔布政府。<br>○外诸司<br>外诸司：左右金吾街仗司、法酒库、内酒坊、牛羊司、乳酪院、仪鸾司（帐<br>设局也）、车略院、供奉库、杂物库、杂卖务、东西作坊、万全（造军器所）、<br>修内司、文思院、上下界绫锦院、文绣院、军器所、上下竹木务、箔场、车营、<br>致远务、骡务、驼坊、象院、作坊、物料库、东西窑务、内外物库、油醋库、京<br>城守具所、鞍辔库、养马曰左右骐骥院、天驷十监、河南北十炭场、四熟药局、<br>内外柴炭库、军头引见司、架子营（楼店务，店宅务）、榷货务、都茶场、大宗<br>正司、左藏大观元丰宣和等库、编估局、打套所。诸米麦等：自州东虹桥元丰仓、<br>顺成仓，东水门里广济、里河折中、外河折中、富国、广盈、万盈、永丰、济远<br>等仓，陈州门里麦仓子，州北夷门山、五太河诸仓，约共有五十余所。日有支纳<br>下卸，即有下卸，指军兵士支遣，即有袋家每人肩两石布袋。遇有支遣，仓前成<br>市。近新城有草场二十余所。生意同冬月诸乡纳粟秆草，牛车阗塞道路，车尾相<br>衔，数千万量不绝，场内堆积如山。诸军打请，营在州北，即往州南仓，不许雇<br>人般担，并要亲自肩来，祖宗之法也。<br><hr>
